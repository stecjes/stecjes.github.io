<!DOCTYPE html>
<html><head>
<meta charset='utf-8' />
<meta name='viewport' content='width=device-width, initial-scale=1.0' />
<title></title>
<link rel='stylesheet' href='css/halkaBox.min.css' />
<script src='js/halkaBox.min.js'></script>
<style>
body {font-family:arial,helvetica,sans-serif;}
.hb-single img {background-color:white;border:lightgray solid 1px;padding:4px;}
.titlephoto img {float:left;margin-right:5px;margin-bottom:5px;}
.wrapper {margin: 0 auto;max-width: 800px;}
.gallery {text-align: center;}
.gallery a {display:inline-block;vertical-align:middle;margin:0;padding:0;}
.gallery img {background-color:white;border:black solid 1px;width:117px;padding:4px;-webkit-box-shadow:4px 4px 2px 0 RGBA(64,64,64,0.75);-moz-box-shadow:4px 4px 2px 0 rgba(64,64,64,0.75);box-shadow:4px 4px 2px 0 rgba(64,64,64,0.75);}
#gs_article_back {display:block;}
</style>
<script type='text/javascript'>
/*<![CDATA[*/
function httpGet(art){
 window.location.href=art+'.html';
 return false;
}
window.onload=function () {
halkaBox.options({animation: 'fade',theme: 'dark',hideButtons: true, preload: 2});
halkaBox.run("_a2017_11");
halkaBox.run("hb-single");
};
/*]]>*/
</script>
</head>
<body>
<a href='#2017a' id='gs_article_back' onclick='httpGet("2017a")'>&lt;&nbsp;Artikels</a>
<h2>Emma schrijft een boek</h2>
<h5>Gemaakt op zaterdag 24 maart 2018 11:54</h5>
<p><em><a href="https://lh3.googleusercontent.com/LuyU8KvSkQ-JI_dNeTop497QMVBhnM9SEP91hP9VT_tbFGz9pJfJWq3vTLhooKOi5_pOxNH7L4waaVuLaAtKHlqLTaLDCRRw9eodmDTgG8FGTfwkoBxkoaYTN6KsgFh1-mvRC-xo2Yo=w2456" class='hb-single titlephoto'><img src="https://lh3.googleusercontent.com/LuyU8KvSkQ-JI_dNeTop497QMVBhnM9SEP91hP9VT_tbFGz9pJfJWq3vTLhooKOi5_pOxNH7L4waaVuLaAtKHlqLTaLDCRRw9eodmDTgG8FGTfwkoBxkoaYTN6KsgFh1-mvRC-xo2Yo=w250" alt="17art11.jpg" /></a>Het valt maar zelden voor dat iemand van onze leerlingen een boek schrijft... Nog zeldzamer is het feit dat zo'n auteur in het eerste jaar zit. En toch kan het! Onze jonge schrijfster heet Emma Boesmans en ze zit in de eerste Latijnse. Zopas heeft ze haar eerste "echte" boek afgewerkt, met als titel "Transform – Vleugels van vuur". Zoals de cover al doet vermoeden, schrijft ze in het zogenaamde fantasy genre. Wat drijft een jong meisje tot het realiseren van zo'n boek? We vroegen het haar zelf.</em></p> <p><em>Emma, kun je ons iets over de inhoud van je boek vertellen, zonder het slot te verklappen natuurlijk?<br /></em><br />Het gaat over Eleonora, die door iedereen Ella genoemd wordt, omdat ze dit zelf mooier vindt. Met haar school trekt ze naar een lab, het ILFAE (International Lab For Animal Experiments). Daar ziet ze twee kinderen die er een beetje vreemd uitzien: de jongen kan met vogels praten en het meisje heeft vogelvleugels. Ella denkt dat ze heeft gehallucineerd en ze vergeet het. Maar een paar dagen later toont haar mama haar een folder van een school voor hoogbegaafden en ze zegt dat Ella naar die school moet, of ze wil of niet. Daar ontdekt Ella dat haar ervaring toch echt was. Ella beschikt niet echt over een speciale gave, maar dan zegt Wendy (een van de leerlingen die kan veranderen in een dier) dat ze eigenlijk zussen zijn en dat Ella ook in dieren kan veranderen, in fabeldieren...</p>  <p><em>Hoe kwam je op het idee om dit boek te schrijven, en dan nog in zo'n ongewoon genre?<br /></em><br />Ik schrijf al redelijk lang, vanaf het eerste leerjaar. Met de woordjes die ik toen kende, probeerde ik zinnen te vormen. Ook maakte ik tekeningen en stilaan werden dit stripverhalen. Die verhalen heb ik nooit uitgegeven; die maakte ik alleen voor mezelf.<br />Ik vind fantasy een makkelijk genre. Als alles "normaal" blijft, is het moeilijk om origineel te blijven. Het hoeft ook niet allemaal wetenschappelijk juist te zijn.<br /><br /><em>Ben je ergens beïnvloed geweest door andere schrijvers?</em><br /><br />Niet echt, maar ik lees wel veel. Sommige dingen die ik opschrijf zouden misschien een beetje kunnen verwijzen naar iets dat in een ander boek voorkomt. Iemand vertelde me dat er iets van Harry Potter aanwezig is. De school zou iets van dit beroemde boek gemeen hebben. Maar toen ik dit schreef, dacht ik er niet eens aan.<br /><br /><em>Hoe lang heb je aan dit boek gewerkt?</em><br /><br />Van half augustus tot half oktober vorig jaar. Elke dag werkte ik een paar uur. Ik heb het eigenlijk geschreven op Wattpad. Dat is een online schrijversplatform waar mensen, ongeacht hun leeftijd, een boek per hoofdstuk publiceren. Elk deel telt ongeveer duizend woorden, maar je kiest zelf wanneer je aan een ander hoofdstuk begint. In de vakantie kon ik zo twee tot drie hoofdstukken per dag schrijven. Andere mensen lazen dit en ze mochten hierop commentaar geven. Mijn verhaal heeft zelfs even in de top drie van het fantasy genre gestaan. Zonder Wattpad lukte me het niet echt om een boek af te werken omdat ik dan te weinig motivatie had. Maar als je weet dat andere mensen dit lezen, motiveert je dat om verder te doen. Ik kreeg ook opmerkingen over enkele spellingsfouten en over het feit dat ik bij een dialoog telkens een nieuwe regel moest beginnen. Ik wist dat toen nog niet...<br /><br /><em>Heb je nog plannen om een boek te schrijven?</em><br /><br />Ik ben bezig aan een tweede boek. Het is geen echt vervolg op mijn eerste, maar hierin komt ook een droomwereld voor. Er is wel geen link tussen de personages, zodat je beide boeken onafhankelijk van elkaar kunt lezen.<br /><br /><em>Hoe ging het om je boek uit te geven?</em><br /><br />Ik heb mijn boek uitgegeven via Boekscout. Dit is een online uitgeverij vooral voor volwassenen, maar er is ook een eigen website voor kinderen. Je moet je manuscript in een bestand zetten en doorsturen. Zij lezen dit dan door en geven een beoordeling. Als ze het goed vinden, nemen ze contact met je op. In een telefoongesprek leggen ze van alles uit over de manier waarop ze gaan publiceren.<br /><br /><em>Hoe is de cover van dit boek tot stand gekomen?</em><br /><br />Eerst had ik een andere coverfoto. Een vriendin had twee foto's van de Amerikaanse kunstenares Carol Cavalaris gemixt. De uitgeverij raadde me aan om eerst haar toestemming te vragen. Ik mailde haar, maar toen ze zag dat de afbeeldingen bewerkt waren, kon ze me geen toestemming geven. Ik mocht wel een andere afbeelding gebruiken. Op haar website zocht en vond ik "Fire dancer". De tekening verklapt een klein beetje hoe het verhaal afloopt, maar ze past wel goed bij het verhaal.<br /><br /><em>Hoe kun je jouw boek kopen?</em><br /><br />Het staat te koop op <a href="https://www.boekscout.nl/shop2/boek.php?bid=8432" target="_blank">boekscout.nl </a>. Het is alleen online te bestellen en het wordt pas gedrukt als je het online aankoopt. In Lochristi ligt het wel in de bibliotheek en in de boekhandel.<br /><br /><em>Bedankt voor deze leuke babbel, Emma. We wensen je nog veel succes met je volgende publicaties!</em></p> <p>&nbsp;</p></body>
</html>