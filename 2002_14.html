<!DOCTYPE html>
<html><head>
<meta charset='utf-8' />
<meta name='viewport' content='width=device-width, initial-scale=1.0' />
<title></title>
<link rel='stylesheet' href='css/halkaBox.min.css' />
<script src='js/halkaBox.min.js'></script>
<style>
body {font-family:arial,helvetica,sans-serif;}
.hb-single img {background-color:white;border:lightgray solid 1px;padding:4px;}
.titlephoto img {float:left;margin-right:5px;margin-bottom:5px;}
.wrapper {margin: 0 auto;max-width: 800px;}
.gallery {text-align: center;}
.gallery a {display:inline-block;vertical-align:middle;margin:0;padding:0;}
.gallery img {background-color:white;border:black solid 1px;width:117px;padding:4px;-webkit-box-shadow:4px 4px 2px 0 RGBA(64,64,64,0.75);-moz-box-shadow:4px 4px 2px 0 rgba(64,64,64,0.75);box-shadow:4px 4px 2px 0 rgba(64,64,64,0.75);}
#gs_article_back {display:block;}
</style>
<script type='text/javascript'>
/*<![CDATA[*/
function httpGet(art){
 window.location.href=art+'.html';
 return false;
}
window.onload=function () {
halkaBox.options({animation: 'fade',theme: 'dark',hideButtons: true, preload: 2});
halkaBox.run("_a2002_14");
halkaBox.run("hb-single");
};
/*]]>*/
</script>
</head>
<body>
<a href='#2002a' id='gs_article_back' onclick='httpGet("2002a")'>&lt;&nbsp;Artikels</a>
<h2>Onze man in Guatemala (2)</h2>
<h5>Gemaakt op donderdag 6 maart 2003</h5>
<table width="100%">     <tbody>         <tr>             <td>             <p><i><b><font size="3"><img width="175" hspace="5" height="219" border="0" align="left" src="https://lh3.googleusercontent.com/4SHwM-0mheHTrYMI9FqRE1zybBzOGO0DexuIOUxY2NIKCl8m4nXJ5UzAnL2Cy8RdwcQI4YFTb-4W7h0APepjg4p4rzQ0VP3dbOpjYHP4Qrf1gwZoLnXkZV6NtC8TiBkZMvlqtXKbJyM=w250" alt="" /></font><span style="font-size: larger;">Hieronder       volgt het tweede deel van de brieven die collega Luc Van Goethem ons       stuurt vanuit Guatemala. Internet en e-mail zijn prachtige uitvindingen.       Zo ontvingen wij - met de snelheid van het licht - de tekst uit zijn       dagboek, en bovendien enkele zelfgemaakte foto's.<br />             Deze keer is zijn dagboek een flink stuk langer, maar Luc schrijft zó       boeiend en zó vanuit de eigen ervaring... Je krijgt echt het gevoel dat       je voortdurend naast hem staat. Alweer hebben we aan zijn teksten niets       veranderd. Lees ze, het loont de moeite!</span></b></i></p>             </td>         </tr>     </tbody> </table> <p><b><i>DINSDAG 28/1</i></b></p> <p>Ik heb met mijn eigen ogen gezien    hoe twee soldaten de jongeman in het vizier van het dorpsplein sleepten. Eén    van hen trok aan de haren het hoofd met een ruk achterover. De mond gaapte    half open, bijna levenloos slap. De blik was mat, de ogen wezenloos starend    op zoek naar niets. De blauwe kneuzingen op kin en kaken en het bloed van de    wonde boven de wenkbrauw schreeuwden woordenloos ijzig het verhaal van zijn    pijn. Nog één keer de vraag van de chef in uniform. Nog één keer het    zwijgen. Nog één keer de stilte ... De trekker ging over. Tussen twee paar    stevige handen viel het lichaam op de grond. Weg was het leven dat geen    leven mocht zijn. Iedereen op de dorpsvloer kon het met eigen ogen zien :    alle vrouwen als prooien bijeengedreven met hun kinderen, alle mannen als    beesten bij elkaar gestouwd. Allemaal getuigen van de moord op hun zoon, hun    broer, hun man, hun vader. Ook ik heb het met mijn eigen ogen gezien. <i>La    hija del Puma</i>&#160; vertelt het verhaal van de weerzinwekkende slachtingen door    het leger in het Guatemala van 1982. Het geheel is een compilatie van    live-gefilmde fragmenten en de werkelijkheid van een fictief verhaal.    Jarenlang was de film alleen voorbehouden voor de discretie van het    niet-officiële parcours. Sedert de vredesverdragen van 1996 heeft dit volk    mogen leren om de gruwel van toen te vertalen in woorden en beelden van    nu.</p> <p>En nog blijft geweld hier een    diepgewortelde gewoonte. Ik heb vandaag bij de straatkinderen van Guatemala    Stad gezien hoe gezichten soms bijna misvormd zijn door littekens, of hoe    wondjes op armen en schrammen op benen laten verstaan dat het leven buiten    elk moment bedreigd wordt door het gevaar van geweld. En toch gaan deze    kinderen niet terug naar huis. Misschien is er voor hen geen huis meer als    thuis, of, waarschijnlijker nog, thuis wacht een vader meer dronken dan    nuchter, of een moeder die lijm snuift of onder invloed is van drugs. Voor    veel van deze (naar schatting in de hoofdstad alleen al 2000 à 6000)    kinderen zijn de risico´s van de straat een grotere veiligheid dan de    mishandelingen thuis. Op mijn tocht door zona 1 met 2 straatwerkers en de    verantwoordelijke van Casa Alianza kwam een vader ons vertellen hoe zijn    dochtertje een open beenbreuk had en een lelijke wonde aan het oog. Voor hem    lag de verklaring in "gevallen bij het spelen", voor de    <i>educadores de la    calle</i>&#160; was dit    wellicht een zoveelste geval van geweld in het gezin.</p> <p>Wat mij het diepste bijblijft van    mijn eerste rondleiding met een straatwerkersploeg is de geur van de stad.    Het mengsel van benzine en gassen van auto´s, de stank van urine en    kwijnende afval, de reuk van honden, de wasems van lijm, het aroma van    kraampjes met eten uit het vuistje, de frisheid van marktjes met torens van    fruit ... de prikkels in mijn neus van een vreemd allegaartje van velerlei    geurtjes.</p> <p>Casa Alianza is in de    (binnen)stad grondig gekend. Bij elke stop duiken nieuwe gezichten op.    Kinderen komen uit de meest onverwachte hoeken, volwassenen staan op van hun    geïmproviseerde bed. Overal verhalen over klein verdriet, vaak brede    <i>smiles</i>    over de nieuwtjes van de dag,    soms door en door triest, veelal los en ongedwongen. Ook ik mag erbij zijn    met mijn mondjevol Spaans, al blijkt het moeilijker dan ooit om van hun    woorden een verhaal te maken. Ik voel me niet ongemakkelijk en ervaar zeer    veel openheid ten overstaan van een nieuwe medewerker.</p> <p>Op elke plek wordt er eerst    gezorgd voor medische bijstand. Ontsmettende sprays doen aardig hun werk,    klevers verspreiden zich en zoeken hun weg naar de grote en kleine wondjes,    voor sommigen van hen zijn pilletjes een vast ritueel. Op veel van deze    plaatsen komt de organisatie maar een paar keer per week, maar het    wederzijds vertrouwen gaat zonder meer ver. Van alle straatkinderen wordt    even voorbij elke stop een toestands-fiche ingevuld. Zelfs wie er erg aan    toe is, moet zelf initiatief nemen om contact te zoeken met de aangewezen    instanties of de homes van Casa Alianza. Heel de werking berust op eigen    verantwoordelijkheid en vrijwilligheid. De organisatie dringt zich nooit op,    maar nodigt uit door keer op keer te verwijzen naar de vrijblijvende opvang    in de tehuizen of de programma´s als hulp voor wie het straatleven wil    verlaten. Alleen in verregaande crisisgevallen wordt een interventie    opgezet.</p> <p>Het leven zonder dak is ongemeen    hard en deze nachten ook bitter van de kou. Het is bijna satanisch streng om    hiervoor te kiezen, maar voor deze kinderen is het ultieme streefdoel een    vrijheid zonder beperkingen en het los staan van elk gezag dat kapot maakt.    De overstap naar de veiligheid én de discipline van een home is voor hen na    jaren straatleven vaak niet meer haalbaar. Daarom werkt Casa Alianza vooral    met de doelgroep van kinderen en tieners.</p> <table width="100%">     <tbody>         <tr>             <td>             <p><img width="472" height="320" border="0" align="left" src="https://lh3.googleusercontent.com/IcIBOrRwkksA5NJxmAWLTvF0bBEOfVUE54H6zdgMvFaGmSBlhehJdqICu5iU4eB-ss1UstavhZCalXAit-DN69F3YD_lkmkeorbNSAW7UYlR3vAbSSWb3gA0U-BVt8BCGQg61fbIRt8=w472" alt="" />Onze       eerste halte heeft de setting van een benzinestation. Na het schudden van       handjes met vier tieners van rond de 15 en een wederzijdse       <i>buenos días</i>, en onder       begeleiding van beleefd onderzoekende blikken bij de voorstelling van de       nieuwe medewerker, verplaatst de ontmoeting zich van de straatkant naar       wat voor de kinderen de leefruimte is : een asfalten koer tussen drie       witte muren met centraal 1 pomp voor de klanten van het station. Midden       in hun salon is een bus aan het tanken. Op het trottoir achter in het       vertrek zonder dak liggen twee open kartons met 1 opgerold deken, tot       voor kort nog het bed van twee van de jongeren. Boven op de muur hangen       kleren te drogen. Paola (16) neemt op zich de rol van de       <i>madre</i>.       Zij doet de was in het park       vlakbij en wordt door de straatwerkers beschouwd als de       vertrouwenspersoon. Overal rond hangt de geur van vervlogen naft. Een       paar van de gasten heeft blijkbaar nog maar net aan de lijm gezeten. Voor       1 à 2 <i>quetzales</i> (5 à 10 frank) kunnen ze zich wassen in het publiek       sanitair van het park, maar dat gebeurt hooguit heel af en toe. Hun haren       staan ietwat verwilderd van de slaap en het ravotten, maar lijken mij       alleszins niet onverzorgd. Een scheur in de broek ter hoogte van de knie       is hier waarschijnlijk geen modegril. Ik vind hun kleren in behoorlijke       staat, maar naar onze normen "op de groei gekocht" en sommige kunnen wel       een wasbeurt gebruiken. Deze details zijn voor mij geen       verrassing.</p>             </td>         </tr>     </tbody> </table> <p>Méér kijk ik uit naar de aanpak    van de Casa-ploeg. Fabien ritst de sluiting van de EHBO-tas open en laat de    vragen op zich afkomen. Zonder gêne worden ruggen ontbloot, knieën getoond,    mouwen opgestroopt en zonder vragen vol wantrouwen worden de kwetsuren    verzorgd. We zetten ons neer, ik tussen hen, met zijn allen op de grond.    Brenda legt het spel uit : een soort kwartet met dominoregels. Op elke kaart    staan twee tekeningen met onder en boven een verklarende tekst over alle    <i>derechos</i> die ze als    kind mogen hebben : het recht op opvoeding, het recht op een familie, het    recht op veiligheid, het recht op gezondheid, het recht om zich te uiten ...    Wie niet kan lezen (1 van de vijftieners) speelt met behulp van de prentjes.    De winnaar is Michael, 17 jaar, maar met het uitzicht van 12. De lijm en de    drugs hebben zijn lichaam klein gehouden. De tieners doen geestdriftig mee    en combineren het speelse met een les voor het leven. Er wordt druk    gebabbeld over het wonen op straat en de kans om te ontsnappen. De kinderen    zijn ontvankelijk, maar antwoorden afwijzend. In een vrolijke sfeer en een    goede verstandhouding worden nogmaals handen geschud.</p> <p>Op weg naar onze volgende stek    sta ik hier voor het eerst oog in oog met de dood. Het slachtoffer is    aangereden door een bus en ligt levenloos neer, omringd door hulpeloze    hulpverleners en een afspanning in plastic draad. We passeren zwijgend met    een toch wel ongemakkelijk gevoel de horde omstaanders. Een vijftal minuten    stappen we zonder woorden door.</p> <p>Elke post vraagt een andere    aanpak. In het tweede geval vormt de straat zelf het decor. Op vier grote    oude matrassen liggen een zestal volwassenen en twee jongeren. Helemaal    links op de dekens delen ook twee kale honden de slaapplaats. De gesprekken    trekken zich op gang. Een paar van de mensen zit momenteel in een verre    staat van verslaving. Zelfs zij die bewust praten, brengen om de paar    minuten hun gesloten hand naar de mond. In hun palm zit een stukje vod    verfrommeld dat gretig doordrenkt is met de sporen van lijm. Via de mond    trekken ze de schadelijke dampen binnen. De geur lijkt op een kruising van    ontsmettingsalcohol en de lijmpotjes die wij in onze jonge dagen gebruikten    in de lagere school. Nog verschillende andere habitué´s sluiten zich aan en    laten ook mij verstaan dat Casa Alianza zeer welkom is. De situatie van Juan    of Luís hier is nijpender dan die van het eerste station, maar ook nu voel    ik me op mijn gemak. Een gevoel van schrik, wantrouwen of zelfs afkeer is    het laatste dat in mijn gedachten zou opkomen.</p> <p>De tocht leidt ons naar nog    andere plaatsen. De medewerkers en Andrea van het kantoor informeren    nadrukkelijk naar mijn persoonlijk aanvoelen. Ik probeer de sentimenten zo    goed mogelijk te vertolken en durf zelfs het woord "plezant" te gebruiken.    We sluiten af in de centrale zetel met de plannen voor volgende    voorbereidende afspraken donderdag en vrijdag en delen in de refter van het    meisjeshome een warme lunch.</p> <p>Deze voormiddag heeft me veel    bevestiging gebracht. Ik voel dat ik er nu heel erg klaar voor ben.</p> <p><b><i>DONDERDAG 30    JANUARI</i></b></p> <p>Ik moet vanvavond beslissen welk    contract ik morgen zal ondertekenen bij Casa Alianza. Ik heb alle pro´s en    contra´s op een rijtje gezet en de knoop doorgehakt.</p> <p>Vandaag heb ik kennis gemaakt met    het leven in een opvangtehuis. Een volgestouwde bus met ochtendhumeur gaf me    rond 06:00 uur in het schemerdonker onderdak voor een rit van 20 minuten. De    zin om te zien wat ik dinsdag al wou had me afgemeten tijdig wakker gemaakt.    Ook nu deed Andrea de trip met me mee.</p> <p>De    <i>hogar</i> van Santa Lucia    biedt onderdak aan een zestigtal jongens. Allemaal hebben ze zelf gekozen om    de straat te verlaten. Hun eerste dertig dagen brengen ze door in niveau 1.    Een strikte regelementering, geen enkele toestemming om het domein te    verlaten, de ijzeren discipline van het afkicken (zo nodig onder begeleiding    van medicijnen) en vooral veel babbels en geduld moeten de kinderen de    uitdaging geven van een compleet nieuwe levensstijl. Niet alle gasten komen    deze fase door. Eén van de jongens was 5 jaar geleden voor het eerst hier    toegekomen en na een paar keer kappen en terugkeren, nog eens aan    <i>nevel uno</i>    begonnen. Voor de begeleiders is    dit de meest veeleisende fase, en vaak ook de meest frusterende. De volgende    weken zijn voorbehouden voor niveau 2, voor heel wat bewoners de moeilijkste    periode. Er komt opnieuw een beperkte vrijheid en er is de mogelijkheid om    onder begeleiding buiten het veilige nest van de omheining te gaan. De    hernieuwde kennismaking met de verleidelijke buitenwereld is voor sommigen    te veel. Wie vertrekt, is vrij om te gaan en wordt opnieuw opgevolgd door de    straatwerkers. Het werk kan dan opnieuw beginnen. Na een paar maanden komen    de doorzetters in niveau 3 en 4, respectievelijk de fasen waarin ze opnieuw    of voor het eerst naar school gaan of een vak gaan leren. In het bureau van    de organisatie hangen een paar tientallen foto´s aan de muur van al wie hier    ooit "afgestudeerd" is, met telkens hun naam en toenaam, hun huidige job en    iets over hun momentane toestand. Aan de muur er tegenover even zoveel    foto´s van jongens en meisjes : een in memoriam voor alle ex-bewoners die    vermoord zijn, met naast hun namen de datum en de omstandigheden van hun    dood.</p> <table width="100%">     <tbody>         <tr>             <td>             <p><img width="498" height="320" border="0" align="left" src="https://lh3.googleusercontent.com/DO-D6XPCY1NTPNE7h0Ax2HY4i-Rqpdve8a4JmjIH0DGixM-79hj5C7H7E0b32rkWmOQOr6yS7QcmVSGiETDGycxbkfspI3HSO9wmxMVgXFUMOAp1AGMd-jboj2tiPlT2huYIiaV5tCc=w498" alt="" />Ook       vandaag mocht ik alles tot in de coulissen meemaken, bij niveau 1 en 2.       Vóór het ontbijt hadden de gasten een soort van dagopening. Er werd één       aandachtspunt in de kijker gezet, zeer concreet en voor iedereen       haalbaar. De begeleider breide er in een spel van vraag en antwoord een       hele context rond : "ik mag fouten maken" (niveau 2) en "zorg voor       hygiëne" ( niveau 1). Voor ons lijkt het zo belachelijk banaal, maar voor       de kinderen – de jongste was 11, maar leek 7 – een hele       opgave. Daarna stelde iedereen zich aan elkaar voor met een uitleg over       hoe hij zich voelde en één afgebakend voornemen voor die dag. Het       onderling verschil in zelfvertrouwen en uitgesproken verzekerdheid bij       het vertellen was ongekend groot. Ook aan mij werd de vraag gesteld.       (…)</p>             </td>         </tr>     </tbody> </table> <p>Elke dag staat ook in het teken    van één educatief thema. In niveau 1 deelde ik de sessie rond HIV/SIDA    (aids). De tieners met ervaring in Casa hadden delen van het edumoment zelf    voorbereid. Hier en daar vulde de begeleider aan met opmerkingen of vragen.    Elk van de kinderen nam de zaken au sérieux, geen enkele van hen maakte    aanstalten tot een grap. Bij een publiek bij ons zou dit onderwerp op die    leeftijd ongetwijfeld gegniffel en gegiechel oproepen. Wellicht een bewijs    van het feit dat deze problematiek voor straatkinderen een zeer directe    bedreiging vormt.</p> <p>Het laatste uur nam ik tijd voor    uitgebreide observatie. In een gedreven voetbalmatch kreeg de begeleider de    rol van "medespeler". Het ging er gezond vriendschappelijk aan toe en    sportief voorbeeldig correct. Mijn Lilliput-woordenboekje nam de taak van    ijsbreker op zich, al waren de eerste gemoedelijke babbels al ongetemd    gevoerd aan het ontbijt. Het is gek dat verschillende van de kinderen na een    halve dag al in mijn hoofd zijn blijven hangen, terwijl ik nog niet eens de    echte verhalen heb gehoord. Er werd geen enkele aarzeling getoond, wanneer    ik vroeg om een te snel gesproken zin te herhalen. Een vrijwilliger die    vanaf de eerste dag Spaans verstond, was blijkbaar niet vanzelfsprekend. Ik    kwam, ik zag en ik was ervoor gewonnen. Het was mijn eerste dag in dit    tehuis, maar niet mijn laatste. Dát heb ik vanavond beslist.</p> <p><b><i>VRIJDAG 31    JANUARI</i></b></p> <p>De kriebels in mijn buik bewijzen    het : ik heb een dag van veel adrenaline beleefd. Niet alleen heb ik na twee    intensieve weken mijn opleiding Spaans afgerond met een gevoel van diepe    voldoening en niet alleen heb ik met een Portugese medestudente uit Parijs    vandaag afspraken vastgelegd voor privé-les salsa/merengue vanaf volgende    week, maar ook is vanmorgen het parcours uitgetekend voor de contouren van    mijn verblijf hier de komende maanden. Jawel, geacht publiek, mijn contract    bij Casa Alianza is vanaf 31/01/2003 een onomkeerbaar feit. Ik zie het zelf    als één van de grootste stappen die ik ooit gezet heb. In een babbel van    twee boeiende uren hebben Andrea en ik de definitieve krijtlijnen uitgezet.    Vanaf maandag zal ik als vrijwilliger-op-proef meedraaien in het jongenshome    van het dorpje Magdalena Milpas Alta, enkele kilometers buiten Antigua. Ik    krijg 1 dag op de week vrij en in april en mei 1 volle maand om rond te    trekken in dit groene land met duizend kleuren. Ik zal mijn job opnemen in    niveau 1, de beste instap wellicht, maar niet de gemakkelijkste. Andrea    heeft me aangeraden voldoende afstand te bewaren, zodat ik het niet te    moeilijk zou krijgen met kinderen die na een paar weken zeer close    samenwerken toch beslissen om op te stappen. Ik geef toe dat ik daar echt    wel bang voor ben, omdat ik weet dat ik ook ten overstaan van mijn    leerlingen altijd een stevige betrokkenheid gevoeld heb. Mijn grootste angst    gaat nog wat verder : ik hoop dat ik nooit het bericht krijg dat één van    "mijn" kinderen vermoord is op straat. Als je weet dat er in Guatemala Stad    alleen al dagelijks gemiddeld 15 kinderen omkomen door geweld, is die    gruwelijke veronderstelling niet zo ondenkbaar.</p> <p>Over de precieze invulling van    mijn werk zullen de komende weken meer duidelijkheid geven. Ik beperk me    voorlopig tot de vermelding van 3 interessante websites rond het    fenomeen <i>niños de la    calle</i>&#160; en de    vertaling van een tweede contract dat ik ook onderschreven heb. Het vertelt    in 5 pijlers de fundamentele principes waar Casa Alianza voor staat.</p> <p>Websites (allemaal in het Engels)    :</p> <p><a href="http://www.almudo.com/">www.almudo.com</a>    (over de problematiek van    straatkinderen wereldwijd)</p> <p><a href="http://www.casa-alianza.org/">www.casa-alianza.org</a>    (schitterende info en achtergrond    over mijn organisatie)</p> <p><a href="http://www.safepassage.org/">www.safepassage.org</a>    (website van de organisatie    <i>Camino Seguro</i>)</p> <p><b><i>ZONDAG 2    FEBRUARI</i></b></p> <p>Mijn laatste nachtelijke droom    werd rond 07:15 uur onherstelbaar aan flarden geschoten. In een beangstigend    salvo van wel 15 oorverdovende knallen werd mijn vredige slaap brutaal    verstoord. Als de nachtmerrie zich al niet afspeelde in mijn kamer, dan    moest het toch zeker wel in de binnentuin plaatsgrijpen. Binnen de kortste    keren vulde het hele huis zich met de resten van verschoten kruit. Ik had    nooit verwacht dat het ook in deze familie kon gebeuren. Het    oncontroleerbare bonzen van mijn hart dreef me onverbiddelijk mijn bed uit.    In de kamer van de kinderen stond en lag wel 7 man bijeen. Ondeugende    lachjes en handjes voor de mond onder het mom van "sorry voor het wakker    maken" moesten het excuus vormen voor mijn reactie van liefdevol begrip. Ik    had het kunnen weten ! Telkens er in Antigua iemand jarig is, wordt het    feest ingedreund met donderend vuurwerk, hoe vroeger in de ochtend, hoe    beter, hoe luider in de nacht, hoe liever. Er gaat dan ook geen dag voorbij,    of ergens in de straten klinken schoten van geluk.</p> <p>Het verschil met België zit hem    vooral in kleine dingen. Net zoals in de Arabische wereld draait alles hier    rond familie. Zij zijn vaak de enigen op wie je echt kan terugvallen. Vorige    week was Maria op haar terugweg van het dagelijkse marktbezoek ongelukkig    ten val gekomen. Ze had haar voet verzwikt en lag even later languit op    straat, de boodschappen honderduit in het rond. Niemand van de vele    passanten dacht eraan om haar te helpen. Meer dan een vrolijke schaterlach    en een blik van op afstand moest ze van hen niet verwachten. Zo draait het    hier nu eenmaal, al vind ik persoonlijk de mensen wel uitermate    vriendelijk.</p> <p>Op het vlak van huwelijkstrouw    heb ik soms het gevoel dat ik in het oude Rome leef. Trouwen is vooral een    kwestie van een contract aangaan om wettige kinderen te krijgen, met de    surplus van er financieel en sociaal voordeel uit te kunnen halen. Liefde is    op zich geen must. En toch heb ik nog nooit een land bereisd waar in het    openbaar zoveel wordt gekust. Buitenechtelijke relaties en ontrouw zijn hier    schering en inslag. In de straat van mijn familie zijn Maria en Marco het    enige koppel dat na zoveel jaren nog bijeen is in ontroerende harmonie. De    zowat tien andere huizen zijn allemaal al van bezetting veranderd. Sommige    mannen hebben een tweede vrouw of, al dan niet met het medeweten van de hele    straat, een minnares. Eén van de volwassen buurtbewoners houdt er een    levensstijl à la Don Juan op na. Het gaat zelfs zover dat de broer van Marco    vorige week zijn vrouw niet wou laten opnemen in een (veel duurdere)    privé-kliniek, omdat hij het geld van de appendix-operatie deels nodig had    voor het onderhoud van zijn vriendin. Maria en Marco hebben zelf het    transport naar huis geregeld, want een ziekenwagen was absoluut    onbetaalbaar. Op zo´n moment komt de onvoorwaardelijke steun van de familie    weer naar boven.</p> <table width="100%">     <tbody>         <tr>             <td>             <p><img width="475" height="320" border="0" align="left" src="https://lh3.googleusercontent.com/T7tCAw69WdJq81aJTl6Op_PK3MEu0Ws2VwdbxeXuJHklbXpnrjUkYO5q_XDFG_5S3vJYb8mvXRgiWy46_LoCamKlhlgWSK6ED9Z8uFGC01KhExTMsfGlXL9yiXwPJ5hRJbKXQH68xM0=w475" alt="" />Vandaag       heb ik het verblijf in mijn gastgezin weer geruild voor twee weken hotel.       Ik ben 14 dagen ronduit schitterend verzorgd geweest in een lokaal       voorbeeldgezin. De zeven gaststudenten in huis vormen voor deze mensen       een noodzakelijke financiële bijdrage om de privéscholen van de drie       kinderen te kunnen betalen. Kiezen voor dergelijk onderwijs staat hier       gelijk met kiezen voor kwaliteit. Het behoorlijke prijskaartje vormt de       keerzijde van de medaille. In de publieke scholen hebben de klassen       doorgaans elk 40 à 80 (!) leerlingen en wordt het onderricht om       praktische redenen vaak beperkt tot een hele dag schoolboeken       overschrijven als een vorm van (nood)gedwongen zelfstudie. Soms zitten er       drie leerljaren samen in 1 lokaal. Als je weet dat een beginnende       leerkracht in het staatsonderwijs maandelijks zowat 1500 quetzales (ca.       7500 frank) verdient, een hongerloon voor zo´n zware opdracht, dan kan je       wel begrijpen waarom de publieke onderwijswereld hier bijna drie weken       heel het land heeft platgelegd. Op mijn tocht in de hoofdstad vorige week       heb ik met tranen van ontroering en begrip een eindeloze selectie van       ongeveer 5000 onderwijsmensen zien voorbijtrekken in een vredevolle       manifestatie. Intussen heeft de regering de eisen deels ingewilligd en       kunnen alle kinderen weer naar school. En toch blijft een groot aantal       jongeren hier van onderwijs verstoken. Leerplicht is hier immers onbekend       en voor sommige kinderen is studeren zonder meer (financieel) onmogelijk.       Een deel van deze gasten wordt de komende weken mijn doelpubliek. Tekst       en uitleg krijgen jullie zeer binnenkort.</p>             </td>         </tr>     </tbody> </table> <p>Geniet nog van het vlekkeloze    sneeuwtapijt. Ik zal de plaatjes van witte betovering een winter moeten    overslaan, want sneeuw is hier alleen bekend van de hoogste (vulkaan)toppen,    en dan nog …</p> <p><b><i>DONDERDAG 6    FEBRUARI</i></b></p> <p>Het voetbalveld van Milpas Alta    ligt er stoffig bij. Niet één grassprietje doorbreekt het eentonig bruin van    het aarden zandtapijt. Maar uitgerekend op deze zielige ondergrond heb ik de    leukste match van mijn leven gespeeld. Voetbal is nochtans nooit mijn    sterkste kant geweest. Ik vrees zelfs dat ik het welgeteld op mijn 35 in dit    tehuis zal moeten leren. Na vandaag ben ik er met graagte klaar voor. In een    partij van meer dan een uur scoorde mijn ploeg 8 keer, de tegenhangers    moesten het stellen met een Spaanse nul. De meest gehoorde termen kwamen    niet noodzakelijk uit het sportjargon. <i>Fuera</i> (buiten), <i>manolita</i>(hands) en <i>falta</i> (fout) lieten zich schaamteloos combineren met scheldwoorden    als <i>qué    ombre</i> ("wa is´t,    vent?") en <i>puta</i> (hoerenjong). Eerlijke passen en doelgerichte schoten werden    vlekkeloos vermengd met goedgemikte stoten van frustratie en doortrapte    schoppen van agressie. Het was een schouwspel van jewelste. Maar we hadden    er met de 4 <i>educadores</i> op het veld alle begrip voor. De spelers van dienst waren    dan ook jongens met een verleden. Voor hen is deze sport meer dan een    passie. Het is een levensstijl, die ze soms op een paar dagen, soms in jaren    hebben aangeleerd op straat. Al wat hen niet zint, vindt zijn antwoord in    geweld. Waar het niet lukt met de harde hand of de zware voet, vormen vette    woorden in dikke letters het perfecte alternatief. En toch was dit een hemel    van een wedstrijd. Ik heb ontembaar gebulderd om het samenspel van deze    gasten tussen 11 en 17. De onstuitbare gedrevenheid waarmee ze achter elke    bal aanholden, de ondoordringbare blokkade die ze met hun jonge lichamen    opwierpen om elk punt tegen tegen te gaan, de voor mij technische perfectie    waarmee voetjes van maat 32 de bal de lucht uit plukten, de kracht waarmee    een hoofdje van 11 op een romp van hoop en al een meter de bal vanuit de    hemel weer de hemel in kopte. Ik dacht, ocharme, dat Güilmar nooit meer de    grond uit zou komen. Ik heb mateloos genoten van dit spel van    <i>nivel uno.</i></p> <p>Sedert deze week hebben    straatkinderen voor mij een naam en een gezicht gekregen. Het zijn jongens    geworden van vlees en bloed, met meestal een echt Spaanse naam en de    typische trekjes van Guatemala : een kleine gestalte, ietwat geblokt, een    vierkante kin onder gitzwarte ogen en een goed verzorgd kapsel in een    geknipte snit. Sommige tieners dragen de sporen van voorouders uit het    gekrulde Afrika of het gespleten Verre Oosten. Het zijn voor mij geen kleine    boefjes, al moet je elk moment attent blijven voor een acute tussenkomst bij    een zoveelste uitval na alweer eens een onverwachte aanval. Deze kinderen    dragen in zich de resten van hun verleden. Ze hebben geleerd altijd van zich    af te bijten, zo mogelijk nooit voor een ander onder te doen en, waar het    kan, alleen maar te vechten voor "zelf overleven". Deze drang laat zich    raden in onbenullige details : het bord van een ander vragen om na de    versnapering de restjes te kunnen aflikken of afgevallen avocado´s begraven    om ze nadien alleen zelf te kunnen terugvinden. Vaak ook komt het verleden    in woorden naar boven. Ik word echt wel kippenvel stil wanneer ik een kind    van 13 hoor vertellen dat slapen bijna niet meer lukt, omdat er steeds weer    beelden komen van omstaanders die hem in zijn dromen willen verwonden en    zijn hart willen stelen. Of wanneer een jongen die 2 dagen geleden is    aangekomen voor het eerst in de groep verhaalt hoe hij van huis is    weggelopen nadat zijn vader een vuurwerkpistool naar zijn achterhoofd had    afgeschoten. Na de relaxatieoefening van vandaag bleken steeds terugkerende    beelden bij de gasten taferelen van onstilbaar lopen en onstuitbaar hollen,    en vaak diep gewenste ontmoetingen met hun moeder, soms hun vader en zeer    vaak hun kleine zus of broer.</p> <p>Als je deze feiten hoort, word je    bijna verlegen om nog over "kinderen" te spreken. En toch hebben ze nog zo    een jonge denkwereld. Je voelt het, wanneer ze je hand in hand meenemen voor    een tour rond het domein op zoek naar een rode of een gele bloem, of wanneer    ze met vijf staan te staren naar een groepje rupsen en één van hen vertelt    hoe die ooit vlinders zullen worden. Ik merk het vooral in de manier waarop    ik door hen aanvaard word. Ik heb denkelijk nog nooit een publiek zo    gemakkelijk kunnen "winnen". Met de vluchtigheid van kinderlijke speelsheid    – gelukkig heb ik die NOOIT willen afzweren – en de gevoeligheid    van een simpele glimlach of van goedgemeende lichaamstaal is in deze    <i>Casa</i> alles    mogelijk. Ik herbeleef, maar veel intenser, mijn creatieve jaren als    monitor. Ik mag weer spelen, ik moet weer sporten, maar ook : het is niet zo    erg als "onze leider iets niet zo goed kan – en dat gebeurt hier meer    dan eens –, zolang hij maar met ons meedoet". Ik herontdek, maar in    een heel andere context, mijn jaren van voldoening als leraar. Ik mag weer    een stukje "leren groot worden", ik moet zonder meer weer een tikkeltje    voorbeeld zijn, maar ook : het is voor de gasten zelf ook plezant als "onze    meester iets van ons kan leren – en dat geldt hier meer dan ooit op    het vlak van de taal –, zolang hij maar naar ons wil luisteren".    Misschien heb ik ook een nieuwe taak : een beetje "papa" zijn voor jonge    (te) grote mensen die niet meer (mogen/kunnen/willen) weten wie hún papa    was. Het lijkt een onoverkomelijk zware taak, maar ik denk echt dat het met    kinderen als deze doodsimpel is : geen komedie, recht voor de raap en er    altijd en onvoorwaardelijk willen zijn voor hen.</p> <p>Na een dagje respijt zal ik vanaf    zaterdag de "vroege" uren (6:30-14:00 uur) opnemen in niveau 2. Het verschil    met de nieuwkomers is danig groot. De discipline is op diverse vlakken al    meer een vorm van beheerste routine en de inhoud van hun woorden leunt al    veel meer aan bij de wereld van (jonge) volwassenen. Eén van de jongens van    18 heeft zelfs al een dochtertje van 2. Zijn    <i>esposa</i>    (echtgenote) /    <i>novia</i>    (lief) draagt de zorg voor het    kind in het meisjeshome van Casa Alianza. Eén van zijn favoriete hobby´s is    "voorgezette tekeningen inkleuren met potloden" en origami-vormen vouwen.    Het contrast tussen zijn mannenlichaam en zijn jongensgeest voelde ik    onwaarschijnlijk sterk aan toen hij deze week allerlei korte woordjes leerde    schrijven met een -D-. Deze letter was de nieuwste aanwinst in zijn    alfabetkennis. Weet in elk geval dat deze jongens niet dom of mentaal achter    zijn op hun leeftijdgenoten. Het zijn enkel en alleen de straat en de drugs    die hen (te) klein gekregen hebben.</p> <table width="100%">     <tbody>         <tr>             <td>             <p><img width="506" height="320" border="0" align="left" src="https://lh3.googleusercontent.com/mim9vDauJWHAaJRkTEDfsVF57PwxYFDorZnrHxSfNNnsX4dUSOEb9Q1nne3bCYkuQnfxGA_IHGsCyvlDttdTsoPIwUuMLozL9viuNIglQ5N3EEi3RMKQVMKdqEyn74ItQ8NlA-P1yIg=w506" alt="" />Het       leven in dit home is het leven van elke dag in een doodgewoon huis. Hier       wordt drie keer daags goed gegeten, naar de normen van een grootkeuken       verzorgd en behoorlijk gevarieerd. Hier wordt door iedereen gedeeld in de       taken : afwas, kuisen, vegen, kleren wassen, allerlei soorten tuinwerk,       onderhoud, klussen, en dit in shiften van verschillende keren per dag. Ik       denk dat elk van de gebouwen wel drie keer daags wordt gedweild. Zeer       veel aandacht gaat uit naar hygiëne. De gasten douchen zich dagelijks       minstens één keer, wassen telkens grondig hun haren en trekken na elk bad       propere kleren aan. Afgezien van ondergoed en kousen heeft niemand eigen       spullen. In de wasserij (gerund door de jongens op de beurtrol) kunnen ze       de gewenste broek of T-shirt zelf van de stapel halen. Het zit allemaal       gepast voorbeeldig geprogrammeerd.</p>             </td>         </tr>     </tbody> </table> <p>Mijn taak in deze    <i>hogar</i>    draagt de stempel van    <i>educador –    volunteer.</i> Ik draai    mee met alle momenten van de dag tot na de lunch, al heb ik de voorbije week    "dagdienst" gehad om even van drie niveau´s te kunnen proeven. Er wordt van    mij echter ook iets anders verwacht. Casa Alianza wil hier binnenkort immers    starten met een <i>centro    escolar</i>, een    initiatief met educatieve bedoeling onder eigen beheer. Je zou het bijna een    eigen schooltje kunnen noemen, ware het niet dat het slechts gaat om 2 uur    lesmomenten per dag (in plaats van de huidige 4 uur per week). Flauwe    ervaringen met de publieke school en nauwelijks bestaande contacten met    de <i>maestros</i>&#160; uit dat onderwijs, hebben vandeweek geleid tot een zinvolle    vergadering om het op educatief vlak over een ander boeg te gooien. De    jongens van niveau 3 en 4 zullen er ongetwijfeld wel bij varen, maar ook    niveau 1 en 2 zullen de boot niet missen en voortaan ook meer gestructureerd    les krijgen. Intussen zijn in voorbereidende gesprekken de eerste bakens    uitgezet. Er zal echter nog veel water naar de zee vloeien, voor we met deze    ploeg de juiste koers kunnen bepalen. Hoe dan ook, ik mag deel uitmaken van    de bemanning van de denktank. Voor mij persoonlijk wordt het ongetwijfeld    één van de grootste uitdagingen in mijn logboek.</p> <p><b><i>VRIJDAG 7    FEBRUARI</i></b></p> <p>Ik heb mijn vrije dag niet benut    om eens uit te slapen. Integendeel, ik stond rond 10:00 uur al in de    hoofdstad voor de deur van de Belgische ambassade. Eindelijk heb ik me    kunnen laten registreren en weten ze ook bij de officiële instanties dat Luc    Van Goethem een half jaar in dit land verblijft. Ik zweer intussen óók voor    een rit in Guatemala Ciudad volmondig bij het gebruik van het openbaar    vervoer. Het heeft iets en het geeft iets. Ik heb het samengevat in de    volgende impressies :</p> <p>reizen met de    <i><b>chickenbus</b></i>    is ……</p> <blockquote> <p>… met een wenkend     handgebaar het gevaarte tot stilstand laten komen vlak vòòr je voeten, waar     je maar wil, wanneer je maar wil</p> <p>… opstappen langs de     achterdeur en met een galmende dreun in je hoofd ontdekken dat de toegang     iets lager reikt dan verwacht</p> <p>… drie keer op één rit     rechtstaan om de loopse bank te herschikken die gestaag van onder je     zitvlak schuift</p> <p>… met één bil over de     zitting hangen omdat twee per bank comfortabel amusant, maar drie toch wel     beknepen ambetant is</p> <p>… met zestig passagiers     een synchrone dans uitvoeren van voor naar achter, van links naar rechts en     – mijn favoriete pas – van boven naar onder op de bultige     verkeersdrempels</p> <p>… wegdeinen op de tonen     van zwoele salsa of op een deuntje van zomerse pop in een jasje van     <i>bailanda</i></p> <p>… een vrolijke smeltkroes     vormen van 95 % zwartharige <i>indigena´s</i>     of bruingetinte     <i>latino´s</i>     en hoogstens een handjevol     zongekleurde, maar nog altijd ontegensprekelijk authentieke     <i>gringo´s</i></p> <p>… het hoofd van de     buurjongen tegen je schouder voelen tikken omdat het in een     ongecontroleerde slaap is verdwaald en guitig van hot naar her danst</p> <p>… genieten van een     geïrriteerde medepassagier die wanhopig voor de vijfde keer het raampje     probeert omhoog te houden dat sowieso geprogrammeerd staat op     "zakken"</p> <p>... tot het laatste nippertje     zoeken in je zak naar die ene quetzal, omdat teruggeven op een briefje niet     in het woordenboek van de conducteur staat</p> <p>… elke dag luisteren naar     de krantenverkoper, de venter van portefeuilles en potloden en naar de     geroutineerde verkoopster van tandenborstels en stomverbaasd ontdekken dat     ze op hun bezoek van amper 3 minuten keer op keer prijs hebben</p> <p>... af en toe lichtelijk     verveeld wegduiken voor de jonge prediker die schermt met "Jezus, mijn     vriend" of "pas op voor de verdoemenis", maar ook vol ontzag opkijken naar     de arme vader die beleefd vòòr in de bus komt smeken om wat geld voor de     bijna onbetaalbare hartoperatie van zijn dochter, in zijn hand een foto van     zijn kind en het attest van het ziekenhuis met een prijskaartje van 30000     quetzales</p> <p>… bij het opstappen van     een vrouw met haar gehandicapte dochter van wel 13 of 14 jaar op de     schouders terugdenken aan het pakkende opschrift onder een gelijkaardig     beeldje van een jongen vòòr een Canadese school :</p> <blockquote> <p>Hij droeg elke dag zijn      gehandicapte broertje op zijn jonge schouders mee naar de klas. Toen een      voorbijganger opmerkte : "Wat knap dat jij zo een zware last kan dragen      !", klonk het antwoord ontnuchterend eerlijk : "Hij is geen last, meneer,      hij is mijn broertje."</p> </blockquote>   </blockquote> <p>Wie ooit in dit land gereisd    heeft, zal deze miniatuurtjes wellicht één voor één met een glimlach van    erkenning bevestigen. Voor mij is het nu een dagelijks gegeven op weg van en    naar mijn werk, van en naar de grote stad.</p> <p><b><i>ZATERDAG 8    FEBRUARI</i></b></p> <p>Oscar García is vorig jaar    november vrijwillig vertrokken uit ons opvangtehuis na een verblijf van een    paar weken om te ontsnappen aan de straat. De drang naar de drugs was voor    hem te groot. Hij is afgelopen woensdag teruggevonden in de hoofdstad    … in een zak … vermoord. Zijn lichaam vertoonde tekenen van    zware slagen. De kogel door zijn hoofd is hem fataal geworden. Met enkele    jongens van niveau 2 heb ik het vandaag gehad over de begrafenis. Ze hebben    hem bijna met de voltallige groep ten grave gedragen, een jonge gast even    oud als zij, een voormalige huisgenoot van hen, net als zij een kind van de    straat. Ze hebben hem allemaal gekend. En ze beseffen heel goed dat zij het    slachtoffer hadden kunnen zijn. Ik heb dit "anonieme" straatkind niet    gekend, maar zijn verhaal heeft mij geraakt in de beangstigend eerlijke    woorden van Marvin en Alexis en Luís. Het is bijna onwaarschijnlijk hoe snel    ik van deze jongens het volle vertrouwen krijg. Zulke indringende ervaringen    op zo korte tijd zijn voor mij nieuw, zo´n intense band na amper twee dagen    meedraaien in een groep heb ik nog nooit meegemaakt. Het zijn meteen mijn    eerste "slik"momenten.</p> <p>Vanmorgen na het ontbijt stapte    één van de gasten op me af voor een babbel. Ik had hem nog nooit persoonlijk    gesproken. Vóór de dagopening kende ik zelfs zijn naam niet. Hij begon het    gesprek met een onmiskenbaar duidelijke boodschap : "Ik wil vandaag    vertrekken". Ik werd meteen voor voldongen feiten geplaatst. Er was me nooit    geleerd met zulke situaties om te gaan. Ik kon alleen hopen dat ik de inhoud    van zijn noodkreet zo goed mogelijk zou begrijpen en zelf op het juiste    moment de gepaste vraag zou stellen. We hebben een half uur samen gezeten,    naast elkaar op de stenen muur die het gazon omsluit. Ik heb nadien vijf    minuten moeten bekomen. Hoe vang je een jongen op die geen enkele    familieband meer heeft en zich alleen op de wereld voelt? Hoe reageer je op    een tiener die na meer dan zes maand in dit tehuis ervaart dat zijn lichaam    niet blijvend kan weerstaan aan de roep van de drugs ? Wat gaat er door je    heen als hij zijn borst ontbloot en laat zien hoe hij zich gisteren met een    scheermesje drie wonden heeft gesneden ter hoogte van zijn hart ? Welke    woorden zijn de juiste als hij vertelt hoe diep ongelukkig hij is en denkt    dat doodgaan de beste levenskeuze voor hem is ? Hoe ? Wat ? Welke ? Ik weet    de antwoorden nog steeds niet, ik weet zelfs niet of er hooegenaamd    antwoorden bestaan. Ik weet alleen dat ik zo begripvol mogelijk geluisterd    heb en bij mijn vertrek vanmiddag een stevige handdruk, een knipoog en een    hopelijk veelzeggende schouderklop heb gegeven. Ik heb geen flauw idée of    hij er maandag nog zal zijn …</p> <p>Na een eerste week Casa Alianza    wil ik voor mezelf even stilstaan en denken. Wat ik hier schrijf, lijkt zo    overweldigend, als ik het herlees, lijkt dit alles zo zwaar. En toch wil ik    dit met razend veel overtuiging tot juli blijven doen. De balans in dit huis    ligt immers mooi in evenwicht. Ik heb hier al buitensporig veel gelachen, we    hebben al dikwijls gekke bekken getrokken, ik heb al regelmatig een    hartelijke knuffel gekregen van één van de gasten die het nodig heeft, we    hebben al meermaals staan shaken en dansen op de muziek die de jongens zelf    hebben gekocht, ik heb me al meer dan eens tot het uiterste moeten    verdedigen in een goedbedoelde stoeipartij of bij een speelse aanval. We    hebben samen al vaak het uiterste gegeven in de fysieke trainingen van lopen    en sporten of in de eenvoud van een simpel spel. Ik geniet zonder grenzen    van zoveel kleine momenten die je alleen maar kan beleven, maar die op    papier zo futiel onbenullig lijken. Soms denk ik dat ik na deze ervaring    weer tien jaar jonger zal zijn.</p> <p>Misschien ligt mijn draagkracht    ook in het feit dat ik alles voor mezelf zeer grondig heb vóór-gedacht. Veel    van wat ik hier kon / kan verwachten, is in de loop van het voorbereidende    jaar ooit wel eens door mijn hoofd gegaan. De meeste zaken lijken me    trouwens herkenbaar en bijna voorspelbaar. De grootste verrassing zijn in    mijn ogen de jongens zelf. Ik had me echt verwacht aan zware kalibers en    potige kerels met geen blad voor de mond en geen greintje compassie. Ik maak    echter kennis met fijne jonge mensen, die stuk voor stuk mijn leerlingen    hadden kunnen zijn. Het zijn jongeren met een groot hart en heel veel    openheid, die alleen nooit de kans hebben gekregen om dit te laten zien,    omdat op straat "kwetsbaarheid" gelijk staat met "ondergang".</p> <p><b><i>ZONDAG 9    FEBRUARI</i></b></p> <p>Ik heb een aantal documenten    verzameld die de feiten illustreren rond de moord op Oscar García. Ik neem    letterlijk en in het Engels de mails over die Casa Alianza mij afgelopen    week hierover heeft gestuurd. Al een goed half jaar krijg ik van hen    nieuwsbrieven door met de laatste berichten omtrent de problematiek van de    straatkinderen. Ik laat hierbij in vertaling een artikel aansluiten uit de    lokale krant Prensa libre, dat volgens mij goed weergeeft hoe de politiek    (niet) inspeelt op wat er in dit land gebeurt.</p> <p><b><u>NIEUWSBRIEF CASA ALIANZA (5    februari)</u></b></p> <p align="center"><b>ELEVEN YEAR OLD STREET BOY SHOT    THROUGH THE HEAD IN GUATEMALA</b></p> <blockquote> <p><i>The body of an indigenous     eleven-year-old homeless boy was found hidden in a sack in Zone 9 of     Guatemala City this morning. He had been shot through the head at close     range and there were signs he had been severely beaten.</i></p> <p><i>Initial investigations     by Casa Alianza’s Street Educators indicated that the young child,     Oscar García Lopez, originally from the Department of Jutiapa, had been     murdered in a different location to where he was found and his body had     been dumped at the corner of Zero Avenue and 32nd street in Zone     9.</i></p> <p><i>Oscar has been visited     on the streets in Guatemala by Casa Alianza’s Street Educators for     the past two months. He had been in Casa Alianza’s Crisis Center in     Milpas Altas in November but left the program and went back to the streets.     The Casa Alianza Family Reintegration program was trying to find     Oscar’s family in the Aldea called "Canton Las Animas" in the     Department (State) of Jutiapa to try and find out why he had left home.     Apparently his stepmother beat him and his father was an     alcoholic.</i></p> <p><i>The young boy would     consume toxic shoe glue to escape from his misery and was also "addicted to     the street life" according to his personal file. Oscar survived by begging     for money and would hang out around the bustling bus terminal in Zone 4 of     the city.</i></p> <p><i>Oscar had been     "condemned" to serve time by the Juvenile Court in the government     "rehabilitation" center for minors in San Jose Pinula. He completed the     detention time and was released last fall but seemingly without any     follow-up by the authorities.</i></p> <p><i>Casa Alianza Guatemala     has recently signed an agreement with the Human Rights Procurator, Sergio     Morales, to document the number of violent deaths of children in this     Central American country of 10 million people. In Guatemala City alone,     over 50 children and youth under the age of 23 were murdered in the month     of January 2003.</i></p> <p><i>"The peace accords were     signed in Guatemala six years ago after 36 years of bloody fighting",     commented Bruce Harris, Casa Alianza’s Regional Director for Latin     America. "But for this little boy and thousands like him, the war has     simply changed from a civil war to urban warfare where the victims are     children who simply want to be with their family and live in peace. It is     shameful what is happening".</i></p> <p><i>Oscar's birthday was May     4th.</i></p> </blockquote> <p><b><u>NIEUWSBRIEF CASA ALIANZA (6    februari)</u></b></p> <p align="center"><b>And now Oscar, after Nahaman,    Toby, "El Lobito" and hundreds more children</b></p> <blockquote> <p><i>by Bruce Harris, the     Regional Director for Casa Alianza in Latin America.</i></p> <p><i>For those of us who form     the Casa Alianza family, the murder of eleven year old Oscar on Wednesday     wasn’t just sad news of a cadaver found on the side of the road in     Zone 9 of</i></p> <p><i>Guatemala City. Oscar     was like our own son, on whom the Guatemalan society and government had     turned their backs.</i></p> <p><i>And today, when we had a     wake for the indigenous child in the Casa Alianza program in Mixco and     buried him with the other young victims of indifference – Nahaman,     Toby, El Lobito, and</i></p> <p><i>many others – in     the Casa Alianza cemetery in Cuidad Vieja, absent were the elected     officials who kissed children just like him in their election campaigns.     Neither the President nor the</i></p> <p><i>Ministers of State came     either. No one else came to the funeral except the children who before     lived in the streets but now live, study and grow in Casa Alianza. They     knew too well that it could have been any one of them in that coffin,     dressed in white, instead of Oscar.</i></p> <p><i>We cried for Oscar; we     cried for the children living in the streets today; and we cried for     Guatemala. In Oscar’s mass a friend of his, Marcela, wrote these     words to him, which are worth much more than the empty rhetoric that we     hear from our "leaders":</i></p> <p align="center"><i>"All because we are     street children...</i></p> <p align="center"><i>&#160;</i></p> <p align="center"><i>It’s sad to find     out that a child dies of hunger, but it’s really</i></p> <p align="center"><i>repulsive to find out     that a child has been murdered at the</i></p> <p align="center"><i>cowardly hands of a     criminal.</i></p> <p align="center"><i>&#160;</i></p> <p align="center"><i>Who decides who lives     and who dies?</i></p> <p align="center"><i>&#160;</i></p> <p align="center"><i>They say that we street     children are the scum of society, but</i></p> <p align="center"><i>society doesn’t     want to recognize that we are victims of</i></p> <p align="center"><i>indifference of our     governments and society.</i></p> <p align="center"><i>&#160;</i></p> <p align="center"><i>It’s sad that our     representatives don’t do anything to fulfill</i></p> <p align="center"><i>their responsibility to     guarantee our rights.</i></p> <p align="center"><i>&#160;</i></p> <p align="center"><i>What’s missing in     our lives is a social conscience,</i></p> <p align="center"><i>understanding, and love     for humanity, as well as the</i></p> <p align="center"><i>recognition that we have     to demand them.</i></p> <p align="center"><i>&#160;</i></p> <p align="center"><i>We won’t let these     things pass – we’ll make them respect us.¨</i></p> </blockquote> <p><b><u>KRANTENARTIKEL UIT PRENSA LIBRE (7    februari)</u></b></p> <p align="center"><b>CASA ALIANZA VREEST VOOR    SOCIALE SCHOONMAAK</b></p> <blockquote> <p><i>"De moord op het     ´straatkind´ Oscar García afgelopen woensdag maakt deel uit van een sociale     schoonmaakactie" volgens Bruce Harris, regionaal directeur van Casa     Alianza. Hij formuleerde deze stelling op de begrafenis van de     minderjarige.</i></p> <p><i>"Maandelijks worden     verschillende kinderen en jongeren van de straat aangevallen en, in het     slechtste geval, vermoord. De autoriteiten onderzoeken de zaken niet, omdat     het hen niet interesseert," aldus Harris.</i></p> <p><i>Hij stelde dat het     Openbaar Ministerie geen onderzoek heeft ingesteld naar meer dan 600     aangiften van kidnapping van baby´s, en gevallen van agressie, moord en     machtsmisbruik tegen ´straatkindren´. Van al deze gevallen wordt     uiteindelijk slechts 5 % voor de rechtbank gebracht. Hij benadrukte dat er     de laatste maand een veertigtal jongeren onder de 22 gewelddadig vermoord     zijn.</i></p> <p><i><b>Verstoten door de     maatschappij</b></i></p> <p><i>"Het ergste is dat ook     de maatschappij deze kinderen verstoot, want op elke begrafenis van een     dergelijk kind zijn alleen andere straatkinderen de laatste aanwezigen,"     voegde hij eraan toe.</i></p> <p><i>Het lichaam van García,     afgelopen woensdag teruggevonden in een zak in Av 0 C 4a–zone 9, lag     opgebaard in de centrale zetel van de organisatie en werd begraven op het     kerkhof van Antigua.</i></p> <p><i>De directeur van Casa     Alianza gaf aan dat er nooit zoveel geweld is gebruikt tegen straatkinderen     als de laatste jaren. Het wordt nogmaals bevestigd door de meest recente     moorden en aanslagen op thuisloze kinderen, waarvoor hij de staat     verantwoordelijk acht.</i></p> <p><i><b>Verantwoordelijkheid     van de staat</b></i></p> <p><i>Arturo Echeverría,     verantwoordelijk voor Casa Alianza in Guatemala, merkte op dat de staat het     nationale plan niet heeft opgevolgd voor de aanpak van de problematiek van     straatkinderen, dat in 1999 deel uitmaakte van de beslissingen van het     Centraal-Amerikaans Hof voor de rechten van de mens. Bovendien was het     geweld één van de wantoestanden die de regering had beloofd aan te pakken,     zij het zonder gevolg.</i></p> <p><i>"Casa Alianza biedt     onderdak aan 115 kinderen en dakloze jongeren en verleent aan 1200 andere     hulp in heel het land," aldus Echeverría.</i></p> </blockquote> <p><b><i>ZATERDAG 15    FEBRUARI</i></b></p> <p>Het volk van Guatemala hoort    zonder twijfel thuis in de categorie "warmbloedig". Het Vlaamse    <i>"Je veux l´amour"</i>    of het Belgische <i>"Gimme    love"</i> zouden niet    misstaan als nationaal volkslied, zij het in een salsaverpakking met een    zachte strik in aaibaar fluweel. Kleine intieme sentimenten op een bankje in    het Parque Central bij zonlichte dag of onder de halfvolle maan aan een    meeluisterende deurstijl culmineren in groots opgezette momenten van    landelijke romantiek onder de noemer van <i>día del cariño.</i> Onze Valentijn kent hier zijn weerklank in winkels vol    gadgets, vaak kitch à la carte, in kaarten met klank, veelal deuntjes van    <i>corazon</i> en <i>amor</i>, en in gelegenheidsparty´s, opgefleurd met    witte letters op rode ballonnen. Deze "dag van de vriendschap" reikt echter    in zijn vleugelbreedte nog een spanwijdte verder. Het warme nest van de    genegenheid biedt hier niet alleen onderdak voor koppels en paren; ook    kennissen, vrienden en collega´s maken tijd voor woorden van tederheid en    daden van <i>abrazos</i>    en <i>besos</i>.</p> <p>Bij Casa Alianza hadden ze daags    tevoren al een gelegenheidsvergadering. Iedereen had een pakje voor één van    de 30 andere medewerkers, iedereen deelde mee in de woorden van waardering,    iedereen deelde wel wat kussen of knuffels uit. Taarten en verse fruitsap    betrokken ook de innerlijke mens in het festijn. Wat we als collega´s onder    elkaar toonden, lieten we op Valentijn zelf nog intenser voelen aan de    gasten. De school- en werkvrije jongens van niveau´s 2 tot 4 mochten voor    een ganse dag het huis uit richting Escuintla, naar een openluchtcomplex vol    zwembaden met glijbanen, een "zeebad" met kunstmatig opgewekte zoete golven,    een jacuzzi vol warme bubbels, een tafelvoetbaltafel en tussen het groene    gazon ruimte voor basket en echte voetbal. Het hoorde er allemaal bij, en    het werd met dankbaarheid en uitgelaten dynamisme door iedereen    gedeeld.</p> <p>Dat liefde en passie nóg een    trapje verder kunnen gaan, heb ik vandaag mogen ervaren. Een Japanse    medestudente van mijn Spaanse school had me uitgenodigd voor het huwelijk    van haar lerares. Ik had geen twee keer moeten nadenken, want een    trouwpartij in een bergdorpje een eindje buiten Antigua moest wel gelijk    staan met pure folklore en onvervalste traditie. Met een handdoek en een    spiegel in motieven van Winnie de Poeh en een omstrikte verpakking met    dezelfde mascotte, háár lievelingsknuffel, busten we getweeën iets over één    naar San Lorenzo de Cuba. Het werd tot nu toe dé sensatie van mijn    trip.</p> <p>Ik liet me overal meetronen door    Kaoru. Ik kende bruid noch bruidegom, en nog veel minder de ruim tweehonderd    genodigden. Kaoru was het die mijn typisch Vlaamse terughoudendheid beetje    bij beetje deed ontdooien, ik was het die de aanvankelijke verlegenheid om    haar ongedwongen contacten geleidelijk liet vervagen voor de warmte van het    moment. Al van bij het binnenkomen in het huis van de bruid, voelde ik aan    dat we welkom waren. Gorte witte linten aan de deur en bolle ballonnen vol    hartjes heetten ons "van harte", stevige handdrukken en lieve blikken van de    dichte familie bevestigden deze onuitgesproken woorden. Buiten een tiental    naaste verwanten, vier parels van bruidsmeisjes en een betoverende bruid in    wit satijn en kant waren wij de enigen in het huis. Even dacht ik dat dit    van onze kant "foute boel" was en toen Kaoru in een taal van handen en    grimassen – haar Spaans is na een maand nog onvoldoende slagvaardig    – de bruidsmeisjes tot een amusante conversatie wist te verleiden,    moest ik in alle ernst moeite doen om het schaamrood te bedwingen. Toen wij    als enigen een Pepsi kregen om te drinken en een tuinstoel om te zitten,    begon ik stapje voor stapje te beseffen dat dit lokale gastvrijheid was. Van    dan af liet ik het hele gebeuren gelaten op me afkomen. Ik nam zelfs de    eerste foto´s en liet er nadien nog verschillende volgen. Ik heb honderduit    genoten en heb me laten overvallen door emoties en verwondering, door    pretmomentjes en door de overweldigende veelheid van volk, maar ook de    ontnuchterende eenvoud van kleine betovering.</p> <p>Een golfplaten gebouw met één    stenen muur en een stuk zeil als scherm tegen de buitenwereld droeg de naam    "kerk van Bethlehem" en was voor de trouw opgesierd met stoffen bloemen en    net zo witte linten in trossen. De hals van twee uitgesneden zwanen in isomo    kronkelde zich als een hart rond de gouden namen van Angela en Anibal. Bij    het binnenkomen werden we door wenkende handen uitgenodigd naar de tweede    rij. Opnieuw overviel met de verwerpelijke aarzeling van "Dit kan toch niet    ?", maar dit keer gaf ik niet toe aan het inwendige protest. Onder de tonen    van popgetinte live-muziek trokken bruidskinderen met pretoogjes de stoet    naar het altaar. Gespannen zenuwen in de blik van de bruid en bijna    emotieloze ernst in de kijkers van van de bruidegom lieten zich aanvullen    door betraande wangen van beider ouders. Het werd een constante doorheen    heel de dienst, twee en een half uur lang. Na een eerste deel met muziek van    de band Apocalypsis, die hun meeslepende country-pop onder begeleiding van    synth, gitaar, bas en drum regelmatig promootten in verwijzingen naar hun    recentste CD/cassette, volgde een uur van plechtige ceremonie en meer dan    uitvoerig preken door een briljante pastoor. De songs kregen een ruime    bijval van het publiek in de vorm van rimisch meeklappen en ingehouden    meezingen, als ging het om een concert. Alle nummers hadden een religieuze    ondertoon, maar de omkadering door stevige versterkers en de quasi perfecte    samenzang van de twee protagonisten gaven het optreden bijna de allures van    een schlagerparade. Ik heb een paar keer vrijuit beginnen    lachen om de uitgelaten    vrolijkheid, maar voelde me aangesproken warm van binnen door de opzwepende    meeslependheid. Even kreeg ik het benauwd, toen de voorzanger onze richting    uitkeek en de rest van de kerk uitnodigde om te luisteren hoe wij twee    alleen een alleluia mochten voorzingen. Hij vroeg of er iemand in het gebouw    ons kende. Gelukkig werd onze aanwezigheid goedgekeurd door een blik    achterom van de bruidegom. Hij heette ons onder algemene instemming heel erg    welkom en noemde mij door de galm van zijn micro "mijn broeder". Ik kon niet    anders dan beantwoorden met een bevestigende glimlach. Toen hij er bovendien    aan toevoegde "Er is verder niets méér tussen ons", barstte het voltallige    publiek in lachen uit, en Kaoru lachte mee, omdat ze het Spaans niet    verstond. Ik vond het best wel een leuke grap en ik denk dat het de    plezant-ontspannen sfeer van de hele viering illustreert. Ook de mensen zelf    mochten voortdurend hun inbreng leveren. Op uitnodiging van de voorganger    konden ze de woorden van de preek bijna na elke twee zinnen luidop    onderstrepen met een goedkeurend <i>amen</i> of een bevestigend <i>alleluia.</i>    Ik denk dat de grootmoeder vóór    ons wel vijftig keer haar akkoord heeft gegeven. Regelmatig verwerkte de    priester grappige voorbeelden in zijn preek,die telkens als zodanig in    lachsalvo´s werden onderschreven. De menselijke warmte van deze huwelijksmis    heb ik in jaren niet meer ervaren in onze parochies. Ik denk dat in een    klein dorp als San Lorenzo bijna niemand ongelovig kán zijn, en ik meen met    evenveel overtuiging dat hun geloof van harte doorleefd en gemeend is, ook    al heb ik ergens wel een grootvader zien knikkebollen, of heb ik hier en    daar een gefluisterde conversatie gehoord, en naar het einde toe de dienst    weten opluisteren met geschrei en gekrijs van vermoeide baby´s.</p> <p>De verrassende ervaring kende een    vervolg in het ouderlijk huis van de bruidegom. Twee chickenbussen die voor    de gelegenheid dienst deden als groot uitgevallen taxi´s zetten een flink    deel van de genodigden af voor de poort van de verzorgde tuin op het    betreffende adres. Alleen wie een plaats aan de tafels had gevonden, kon    aanschuiven voor de eerste maaltijdshift. Kaoru en ik zagen hoe de keurig    uitgedoste garcons van een traiteurszaak onze tafel voorzagen van behoorlijk    gevulde borden en tassen met gesuikerde koffie of thee. De typische    huwelijksschotel met stoofvlees, gekruide rijst en groentekrans in een    gebonden sausje kon naar persoonlijke wens afgewerkt worden met chilisaus en    onvervalste tortilla´s. We hebben met veel smaak gegeten in het gezelschap    van een familie uit het dorp en een oudere Amerikaan die voor alle kinderen    aan de tafel origamifiguurtjes toverde. Intussen zat het andere deel van de    gasten op stoelen in rijen langs het tuinpad vóór de volière met parkieten    te wachten voor een tweede shift. Op de achtergrond klonk live de rest van    het repertoire van Apocalypsis.</p> <p>Toen we na drie kwartier de    "receptie" verlieten, nodigde de invallende schemerte ons uit voor de    terugrit naar Antigua. De ramen van de chickenbus boden uitzicht op de    contouren van de Agua. Nog nooit had ik de vulkaan van zo dichtbij    meegemaakt. Ik stond nog maar eens een stapje dichter bij het leren proeven    van dit land.</p> <p><b><i>ZONDAG 16    FEBRUARI</i></b></p> <p>De voorbije zeven dagen waren    ongetwijfeld de week van de confrontatie. Het leek wel of er een spiegel met    me meetripte die signalen gaf over wat ik al wist, soms verrassende beelden    toonde over een onbekende kant van "ik", of in een paar opzichten bekende    reflecties nuanceerde en bijstuurde.</p> <p>Ik heb nu al beslist dat ik nooit    meer alleen wil reizen. De vlotte jongen die gemakkelijk nieuwe contacten    legt, is er wel, maar ik hoef hem niet. Ik heb echt wel een "maatje" nodig,    met wie ik in woorden kan delen wat ik kwijt wil, met wie ik de smakelijke    gezelligheid van een restaurant kan proeven of voor wie een goede babbel ook    meer is dan het doorsnee praatje-aan-de-oppervlakte over "vanwaar ? –    hoe lang ? – waarheen ?" en aanverwante niemendalletjes. Ik geef toe    dat ik tot nu toe misschien ook niet echt veel moeite gedaan heb tot méér    dan dat. Het is echter niet simpel om in Antigua dé geknipte makker(s) te    onderscheiden van de massa Jan-met-de-petten of Miekes-met-de-topjes.</p> <p>Ik denk dat je hier naast de    reizende doortrekkers drie types van inwondende toeristen vindt : de    buitenlanders die met overtuiging komen om Spaans te leren, de gringo´s en    chino´s die vol overgave zoeken naar het vertier van bars, disco´s en zo    mogelijk ook een vakantielief, en de vrijwilligers die met dromen vol    idealisme komen om te "doen".</p> <p>De keren dat ik met mensen uit    groep 2 ben opgetrokken, kan ik op één hand tellen. Het zegt me niets, het    boeit me nog veel minder, en ik heb ontdekt dat ik in zo´n gezelschap een    ronduit saaie piet ben. Misschien daarom dat ik met de medestudenten uit    mijn familie nooit méér heb opgebouwd dan een band vasn huis- en    tafelgenoten. Ik weet nog altijd niet wat ik hiermee aanmoet, want in de    sociale context vormt deze groep best wel een grote hap in de    bevolkingstaart.</p> <p>Ik voel dat ik voor de rest van    mijn dagen gedoemd ben om de bril van "schoolmeester" te dragen. Zowel in    mijn CM-carrière als op school heb ik geleerd voortdurend kritische vragen    te stellen. Evalueren is een constante in al wat ik doe en denk. Op zich    vind ik dat een gezond pluspunt, zolang de kritiek niet alleen op anderen    gericht is, maar ook op mezelf. Toch voel ik aan dat ik in Guatemala met    enige voorzichtigheid dit principe moet hanteren. Ik weet best wel dat ik    niet mag meten met de normen van het rijke westen, ik besef zo ook wel dat    hier niet alles mogelijk is wat bij ons evident is. Maar het is moeilijk om    te aanvaarden dat men zich hier niet realiseert dat een beetje denkwerk de    taken soms een flinke stap verder kan brengen. Als ik bijvoorbeeld een    moment onder de noemer "educatief" meemaak waarin de gasten tien keer meer    zouden leren als er enige vorm van methodiek zou gebruikt worden of een    gerichte opdracht die van hen iets anders vraagt dan alleen maar "stilzitten    en luisteren" – wat sowieso voor de jongens van niveau 1 een quasi    onoverkomelijke opdracht is –, dan voel ik de kriebels om hier één en    ander te veranderen. Maar als ik anderzijds ervaar in wat voor korte    tijdspannen het voormalige "uitschot-van-de-straat" in dit unieke programma    van Casa Alianza evolueert naar jongens met een ontluikende persoonlijkheid    en een mentaliteit waar ik stil van wordt, dan realiseer ik me dat ik hier    werk moet maken van een stevige dosis bescheidenheid en geduld. Ik wileerst    zeker een maand meedraaien en observeren vóór ik met mijn ideeën naar buiten    wil komen. Het zal ook voor mij een serieuze leerschool zijn.</p> <p>Intussen neemt mijn respect voor    het werk van deze organisatie met de dag toe. In <i>nivel dos</i>    van dit tehuis zitten jongens van    wie ik nauwelijks kan geloven dat ze ooit de straat als thuis gehad hebben.    Ik werk met gasten aan wie ik hoegenaamd niet merk dat ze onleefbaar    verslaafd geweest zijn aan marihuana en crack en aan de vrijheid van leven    zonder regels. En tegelijk zie ik elke dag jongens vóór me die ik zó kan    bestempelen als "de ideale schoonzoon". Het proces dat ze hier in maanden of    jaren doormaken moet voor hen tomeloos hard zijn, maar het moet hen weer    klaar stomen voor een leven in een maatschappij buiten de vier muren van het    home. Alles in de werking is gebaseerd op een aantal fundamentele waarden.    Per niveau komen er een drietal bij. In <i>nivel dos</i> hangen aan de muren zes wolken met    basisprincipes : <i>responsabilidad-solidaridad-honestidad-compromiso-compañerismo-respeto.</i>    Het zijn voor de bewoners gulden    regels, die elke dag bij de ochtendreünie in vraag kunnen worden gesteld.    Wie één van de waarden heeft overtreden, kan door om het even welke makker    ter verantwoording worden geroepen. Deze week kreeg één van hen stevig onder    zijn voeten omdat hij zijn kleren al een paar dagen niet goed had gewassen    en omdat het bestek, de borden en bekers niet altijd proper waren    afgewassen, hetgeen zijn dagtaak was. Op zo´n moment zijn de gasten keihard    voor mekaar, maar onder het wakend oog van de <i>educador(es)</i>    blijft er altijd voldoende    aandacht voor "kritiek met respect".</p> <p>Mijn grootste tekort is het    gebrek aan sportiviteit. Het zou een stevig pluspunt zijn, indien ik    enigszins succesvol kon meespelen in een partij voetbal of basket. Proberen    doe ik wel, maar slagen is andere koek. Bij die gelegenheden krijg ik ook    wel verwijtende blikken met <i>"¡no ombre!"</i> op mijn boterham. Deze week werd er een    mini-marathon van 8 km georganiseerd samen met de    <i>niñas</i>    van het meisjeshome. Omdat ik van    mezelf weet dat ik zo´n afstand absoluut niet lopend kan halen zonder    training, heb ik mijn inbreng beperkt tot het nemen van foto´s. Het was    meteen mijn cadeautje voor hen op Valentijn. Ik voelde me er echt niet goed    bij, omdat ik het als enige <i>educador</i> binnen mijn niveau en als enige samen met 2 andere jongens    van de 14 in deze wedstrijd sportief liet afweten. Ik heb mijn fysieke    beperkingen hier als zeer confronterend ervaren en vond zelf dat ik ongewild    het principe van <i>compañerismo</i> geschaad heb. Bovendien heb ik voor de geloofwaardigheid een    verhaaltje opgehangen over problemen aan mijn rechterknie. De gasten hebben    er geen enkel punt van gemaakt en ontvangen me nog elke morgen even    hartelijk met een handdruk van <i>Ola, Loeoek</i> – ons "Luc" kunnen ze hier evenmin uitspreken als in de    Arabische wereld – of met <i>buenos días, Loeoek.</i> Regelmatig gaat het ochtendritueel gepaard met een knuffel    of een leuke anekdote over de vorige namiddag. Ik voel dat ik ook hier    welkom ben en denk dat mijn taak voorlopig vooral speelt op het vlak van "er    zijn" en "ondersteunen met woorden". Ik was maandag dan ook razend gelukkig    dat de jongen-met-het-dipje van vorige zaterdag toch nog in de groep zat.    Mijn vragende duim werd door hem beantwoord met een brede grijns en een    bevestigende duim. Nadien heb ik hem ook woordelijk gevraagd waarom hij    gebleven is : "Ik wil mijn proces hier niet afbreken". De rest van de week    blaakte hij van positieve inzet en overtuiging.</p> <p>En toch loopt het niet altijd    goed binnen de familie. Maandagnacht is er een zwaar incident geweest met    een bewoner van <i>nivel    tres</i>. Een twist tussen    twee jongens was uitgedraaid op een regelrechte confrontatie met wederzijdse    bedreigingen. Zelfs de gasten van mijn niveau raakten er in betrokken en    moesten in allerijl naar binnen vluchten. De gast die het conflict had    veroorzaakt, heeft zijn vrijheid om het tehuis te mogen verlaten misbruikt    en is enkele uren later teruggekeerd met een groepje voormalige    straatvrienden. Toen de nachtwaker hen niet wilde binnenlaten, zijn er van    buitenaf schoten gelost op de stalen poort. Er zijn geen gewonden gevallen,    maar er heerste danige paniek bij de jongens. Bij de dagopening van de    volgende morgen verwoordden vijf gasten van mijn niveau dat ze zich slecht    voelden en werden de "zogezegde waarden" van Casa Alianza oprecht in vraag    gesteld. De rust is intussen weergekeerd, maar sindsdien wordt de nachtploeg    versterkt met een zwaar bewapende en gemaskerde agent. De aanstoker wordt    één van deze dagen na de nodige babbels ontegenzeglijk buitengezet en verder    opgevolgd door de straatwerkers. Voor deze jongen is het programma niet    succesvol afgerond.</p> <p>Na twee weken is het leven in    Casa Alianza een deel van mezelf geworden. Het weekend van rust is meer dan    nodig om te recupereren van het vroege opstaan, maar de goesting om morgen    tegen 06:00 uur weer de bus op te stappen is nu al een feitelijk gevoel ...    op weg naar mijn werk ... naar mijn collega´s ... naar mijn gasten.</p> <p>&#160;</p> <p><b><i>VRIJDAG 21    FEBRUARI</i></b></p> <p>Ik maak vandaag een balans op van    iets meer dan een maand Guatemala. In functie van de creativiteit formuleer    ik de reeks anekdotes en ditjes-datjes in superlatieven :</p> <p><u>het MEEST MELANCHOLISCHE    moment</u></p> <blockquote> <p>Ik stapte afgelopen dinsdag na     het werk op de terugbus naar Antigua. Heel de rit hield ik me krampachtig     dicht bij de chauffeurszetel, vlakbij de boxen. Voor een overvolle bus gaf     Abba immers een gratis optreden in de vorm van hun     <i>greatest hits</i>-CD. Een     paar songs van puur jeugdsentiment kriebelden me tot in het puntje van de     tenen vóór ik op de begintonen van <i>Take a chance on me</i> de rijdende danstempel uitzweefde. Voor heel even had ik me     weer tien jaar mogen wanen.</p> </blockquote> <p><u>het MEEST POTSIERLIJKE    moment</u></p> <blockquote> <p>Op één van mijn verkenningstrips     door Antigua, raakte ik gefixeerd op de overbrede glimlach en de     wijdgesperde ogen van een vrouw van rond de veertig. Ze hield me staande,     keek me aan, staarde diep en priemde dóór me. Ik staarde terug, ik kon niet     anders. Zelden zag ik zo een blik. Ik had hiervoor geen woorden nodig :     wijde pupillen, de mond half open, het hoofd verstard, zonder beweging. En     steeds die glimlach, zacht, maar zeker. Dit was een vrouw, intens verliefd.     Haar eerste zin was onmiskenbaar niet misverstaanbaar. Ze zocht een man,     misschien wel ik. Ze toverde wat complimenten over mijn blik, mijn lieve     lach, over mijn vlotte vorm van stappen, en "35 ? Ben je zeker ? Wat een     jonge uitstraling !". Cupido vertrok de boogpees en mikte doelvast naar     mijn hart … zoef … plof … gemist.</p> <p>Ik heb de vrouw nog twee keer     teruggezien, de laatste keer in het gezelschap van een buitenlandse man     … van rond de 35.</p> </blockquote> <p><u>het VERVELENDSTE    moment</u></p> <blockquote> <p>Eén van de eerste woorden die ik     in het home geleerd heb, is <i>gorra.</i> Voor mij was het een handelsmerk voor "Luc op reis", voor de gasten bijna     een levensnoodzakelijke drang. Mijn rood geruite Schotse vriend liet zich     de eerste week dan ook gewillig passen op de hoofdjes van flink wat     <i>ladino</i>tieners. Een klak in "pet"vorm, zonder breeduit gebogen     zonneklep, is hier een regelrechte rariteit. Zodra de zon een tandje     bijstak, was "Mac the klak" weer écht van mij. Na een paar dagen kende     iedereen die regel.</p> <p>Op het einde van die week kwam     één van de <i>nivel     dos</i>-ers later opdagen     voor de lunch. Met de borst vooruit presenteerde hij mijn trouwe vriend.     Hij had mijn pet een bad gegeven en vol overtuiging geprobeerd om de     voering weer zo wit mogelijk te krijgen. Op eigen initiatief had hij daarom     de zweetband, al lichtelijk vergeeld na tien jaar dragen, vakkundig recht     afgeknipt. De rafels in de binnenrand zijn thans de enige getuigen van dit     pijnlijk ingrijpen. Ik heb de jongen met liefdevolle dankbaarheid     gefeliciteerd met de goed bedoelde dienst en de volgende dag een nieuw     hoofddeksel gekocht ... met breeduit gebogen zonneklep. Mac wacht intussen     aan de kant in mijn hotelkamer op zijn volgende trip.</p> </blockquote> <p><u>het MEEST ONTHUTSENDE    moment</u></p> <blockquote> <p>Vanaf mijn aantreden in niveau 2     was het me opgevallen dat twee van de jongens uitgesproken vrouwelijke     trekjes hebben. Sierlijke gestes met de handen, de knieën keurig over     elkaar gebogen en lichtjes naar links en rechts wenkende knikjes met het     hoofd. Ik zou het niet direct verwachten binnen de harde wereld van het     straatleven. Begin deze week werd mijn vermoeden dan ook bevestigd.</p> <p>In mijn streven om de eerste     maand met elk van de jongens één keer een deftige persoonlijke babbel te     hebben, had ik één van hen aangesproken. We zaten in de leefruimte van     de <i>familia</i>     in de met donkere bloemmotieven     beklede zetels. Het gesprek nam als vanzelf een toontje ernstiger aan. Ik     had nauwelijks twee vragen nodig om zijn lichte aarzeling te overwinnen.     Nooit had hij op de straat geleefd, nooit had hij drugs gebruikt. Het     probeem lag bij zijn thuissituatie : zijn ouders hebben hem laten opnemen     en geven hem 1 jaar de tijd om "normaal" te worden. Na die periode volgt     een evaluatie. Met min of meer dergelijke bewoordingen omschreef hij de     situatie waar hij als homo voor staat. Hij weet zelf als jonge adolescent     maar al te goed dat er na 1 jaar niets zal veranderd zijn, ook niet na 2     jaar en al evenmin na 10. We hebben het gehad over hoe hij zijn toekomst     ziet, over de band met zijn ouders en het gevoel in eigen vel.</p> <p>Binnen de groep van voormalige     straatkinderen stelt dit probleem zich vrijwel niet. Afgezien van een     sporadisch herhalen van zijn woorden met een iets hogere stem of ooit 1     keer een aanspreking als <i>señorita</i>, wordt hij als gay helemaal aanvaard. Ik vermoed dat dit     te verklaren is omdat hier in de straatwereld homoprostitutie voor drugs     een bekend fenomeen is. Casa Alianza heeft er deze week nog een nieuwsbrief     over gepubliceerd.</p> <p>Deze babbel heft bij mij een     wrang gevoel nagelaten, omdat ik in eerste instantie niet begreep waarom     deze jongen een programma volgt dat zich richt op "afkicken van de straat     en de drugs". Ik heb intussen het plaatje begrepen. Als deze gast hier niet     wordt opgevangen en door zijn ouders a priori wordt buitengezet voor zijn     geaardheid, is hij gedoemd voor een leven op de straat. En uitgerekend dát     is wat Casa Alianza beoogt te "genezen" óf te "voorkomen".</p> </blockquote> <p><u>de MEEST BELGISCHE    momenten</u></p> <blockquote> <p>Het grootste verschil in     welvoelen tussen hier en de Arabische wereld – Dáár voel ik me     ondanks alles nog altijd méér thuis – is de eeuwige constante van     ritme en klank. Dáár is Westerse muziek een zeldzame uitzondering, híer     kleuren bekende klanken van pop en rock de wervelende decors van het leven     binnen en buiten. Dáár snak ik inhalig naar een streepje <i>sound of our     music</i>, híer volg ik mee de trends van de States. Het is míjn vorm van     verslaving en ik kan echt niet zonder. Het grootst is mijn kick, als in al     deze tonen plots een plaats past voor Beglische dance : Ian Van Dahl uit     een kraam op de markt of een nummer van Lasgo tijdens het tikken op de     toetsen in een internetcafé. Het is voor mij veel meer Belgisch dan een     babbel met een Belg op een plek in Antigua.</p> </blockquote> <p><u>de MEEST DEUGDDOENDE    momenten</u></p> <blockquote> <p>In het aanbod van lieve mails     die ik elke dag krijg, torent hoog boven alles het schrijven van mijn     petekind en zijn zus : warme woorden van wijze kinderen, in de taal van een     grote meneer en een echte madam. Jonas (9) blijft me verbazen met zijn     jonge computerkennis, ruimer dan de mijne, Stephanie (10) blijft me     verrassen met haar poëtische schrijfkunst, groter dan haar leeftijd     :</p> </blockquote> <table width="100%">     <tbody>         <tr>             <td>             <p><img width="235" height="197" align="left" src="https://lh3.googleusercontent.com/NruAFUC6QM7N5S3n93ES46cXaC-qS6CEjwGwbVLLMT5rDiDacOLTKvCDUjfxRS7k35eLyM6kotMtV4-OsR6kFxufNxsdeTLQI5sSyi0zIJ26utnk_owkpohHDwg6lXX0jS6w5A9F5YY=w235" alt="" /></p>             <p><i>Dag nonkel Luc lief<br />             Je weet je bent mijn hartendief<br />             Elke avond in mijn bed<br />             Doe ik speciaal voor jou een gebed<br />             Ik denk vaak aan jou<br />             Omdat ik van je hou<br />             Met de ketting in mijn hand<br />             Denk ik aan jou, aan zon en strand<br />             Nog veel liefs</i></p>             </td>         </tr>     </tbody> </table> <p><u>het MEEST CONFRONTERENDE    moment</u></p> <blockquote> <p>Reizen buiten Europa is voor mij     vrijwel onvoorwaardelijk reizen met principes : respect voor lokale     bevolking en cultuur, eten wat de plaatselijke pot schaft, eerlijk     betaalbare pensionnetjes van een particulier(e familie), openbaar vervoer     met zijn charmes en wrevels, aanpassen in taal, dagritme, kledij en     manieren en NOOIT de houding aannemen van de welwetende westerling in de     rol van gulle Sinterklaas. Ik heb tot nu toe dan ook nooit geaarzeld om een     bedelaar resoluut vriendelijk af te wijzen, ik heb nog bijna nooit geld     gegeven, tenzij voor een eerlijk verdiende wederdienst en ik probeer deze     visie ook altijd met overtuiging over te dragen op medereizigers van     Joker.</p> <p>Ik was een vijftal dagen in     Antigua, wandelde de dubbele tweevakslaan af ter hoogte van het busstation     en werd andermaal benaderd door een vrouw die haar bedelende hand uitstak     en er vragend <i>"Por favor, señor"</i> bijvoegde. Ik legde haar in rustige woorden mijn zachte     weigering uit. Het klonk voor mij zo duidelijk, het had iets van     ontegensprekelijke waarheid. Over veel te veel toeristen die veel te     gemakkelijk geven zonder denken en daardoor veel te arme mensen veel te     afhankelijk en klein houden. Bedelen wordt hun leven, werk zoeken of hun     levensperspectief een andere wending geven hoeft voor hen niet meer, want     elke dag brengt als vanzelf geld op … uit de on-denkende handen van     het rijke westen. Arme bedelaars, maar nog veel armere goedgelovigen met     het grote hart ! Ik horde het mezelf heel graag zeggen.</p> <p>"Ik begrijp u wel, meneer, maar     mijn man is er vandoor met een ander, ik heb niets meer, tenzij mijn drie     kleine kinderen hier bij me; gaan werken kán ik niet, want ik heb geen geld     voor een "babysit". Andere mensen of familie wil ik deze zorg niet     overdragen, want ik wil een goede mama zijn." Als een veel te groot     geblazen zeepbel spatten mijn veel te duidelijk redeneringen in priemende     splinters uit elkaar. Opeens wist ik het niet meer.</p> </blockquote>   <blockquote> <p>De nuchterheid van mijn denken     heft het gehaald op het gevoel van mijn hart. Ik heb de vrouw achtergelaten     met een handdruk vol "sorry" en een blik vol <i>"buena suerte"</i>, "het     allerbeste". Ik weet het nog steeds niet. Ik zit er nog altijd mee.</p> </blockquote> <p><u>het MEEST VERRASSENDE    moment</u></p> <blockquote> <p>Twee weken geleden heb ik via     een Amerikaanse medestudente van de Spaanse school een grote box vol     bruikbaar schoolmateriaal cadeau gekregen. Ik heb de onverwacht omvangrijke     doos moeten laten ophalen met een auto. Ik kreeg ze niet in mijn eentje     opgetild in de koffer. De koffer zelf maakt nu deel uit van het educatief     material van Casa Alianza.</p> </blockquote> <p><u>het LIEFSTE moment</u></p> <blockquote> <p>De maandag na <i>día del     cariño</i> deelde één van de jongens voor elke medebewoner een zelfgemaakte     kaart uit. Mijn tekstje maakte me even stil :</p> </blockquote> <p align="right">&#160;</p> <table width="566" cellspacing="1" cellpadding="7" border="1">     <tbody>         <tr>             <td width="251" valign="top">             <p>Voor Luk, met veel vriendschap       :</p>             </td>             <td width="275" valign="top">             <p>Dag Luk,</p>             </td>         </tr>         <tr>             <td width="251" valign="top">             <p>Gelukkige <i>día del       cariño</i></p>             <p>Ik mag je heel graag</p>             </td>             <td width="275" valign="top">             <p>Ik wil dat je weet dat ik       trots ben op je werk</p>             <p>en ik hoop dat God je zegent       in al wat je doet</p>             <p>ik mag je heel graag</p>             <p>E.A.C. handtekening</p>             </td>         </tr>     </tbody> </table> <p><u>de MEEST LEERRIJKE    momenten</u></p> <blockquote> <p>Ik heb in niveau 2 van de     jongens al heel wat opgestoken. Mijn Spaans is flink wat bijgeschaafd en in     snelheid een tempo opgedreven. De dikke vette -S- uit Spanje en de mieterig     lispelende -C- zijn geschrapt uit mijn praktische taal en termen van     Centraal-Amerika en woorden uit het straatslang behoren voortaan ook tot     mijn theoretische vocabulariumkennis.</p> <p>Marvin heeft me het Spaanse Onze     vader gedicteerd. Het memoriseren probeer ik in het dagelijks samen bidden     ter afronding van de ochtendreünie. Luís heeft me de eerste beginselen van     karate bijgebracht en Miguel en Conrradino hebben me geleerd op     grootmoeders wijze te wassen met de hand. Een geurige brok zeep, een     schepkom voor het klare water, een schraapsteen met afvoergat en een     robuust stenen wasmeubel heb ik morgen nodig voor de praktische toepassing.     Mijn kleren zijn alvast gewaarschuwd. Donderdag heb ik bijna twee uur     meegedraaid in een voetbalmatch op niveau. Ik hoop dat de stijfheid in mijn     dijen geen <i>morning after</i>-trend zal worden.</p> </blockquote> <p><u>het MEEST EMOTIONELE    moment</u></p> <blockquote> <p>Mijn verblijf bij Casa Alianza     krijgt met de dag meer diepgang. Vandaag zijn de eerste tranen boven     gekomen. Verantwoordelijke voor dit moment was de jongen die mij twee weken     geleden nog vertelde dat hij weg wou. Ook dit keer deed de babbel zich voor     kort na het ontbijt.</p> </blockquote>   <blockquote> <p>Met de handen in de zakken staat     hij op het tuinpad. Hij wacht op niets, hij wacht op niemand. Hij staat er     gewoon, wat wiebelend op de tippen, zomaar starend in de verte. Ik heb hem     vandaag nog niet de hand geschud, mijn <i>buenos días</i> is voorlopig aan     hem voorbijgegaan.</p> <p>Ik stap op hem af, maak even     tijd voor een begroeting. Er volgt een kort gesprek over van alles en over     niets, het praatje dat je maakt met Jan-en-alleman. Daarna een verrassing     in de vorm van simpele woorden : "Ik mag maandag opklimmen naar niveau 3."     Zijn ogen stralen trots, uit zijn houding spreekt fierheid. Hij legt uit     dat hij de doelen van niveau 2 <i>(auto-afirmación)</i>     bereikt heeft, en na het weekend     deel mag uitmaken van de jongeren in groep 3     <i>(fortaleza).</i>     Het wordt me teveel. Ik draai me     even opzij, een arm voor mijn ogen. Ik snik van de tranen en voel me     verward. Ik wil me niet verstoppen, maar het is zo natuurlijk. Ik verwijt     mezelf met "allé, zeg", als wil ik me verontschuldigen.</p> <p>Ik veeg het nat van mijn wangen     en kom weer voor hem staan. Zijn glimlach verraadt dat hij weet dat ik     apetrots ben, op dit grote succes voor een kleine man van de straat. Hij     mag voortaan écht naar school gaan, na 16 jaar, voor hem een grote droom.     Begin deze week nog heeft hij met mij de letters D, P, S en T geleerd,     lettergrepen schrijven, kleine woordjes lezen, alles in 1 uur. Ik stond     toen al verbaasd over zijn grote motivatie. Mijn God, wat ben ik trots op     deze gast uit mijn groep ! Twee keer vult hij aan met gracias. : "Bedankt,     omdat jij me een ander beeld hebt gegeven over mijn situatie twee weken     geleden, bedankt, omdat je getoond hebt dat je om me geeft." Er komen weer     tranen, het is sterker dan ik denk, weer volgt "allé, zeg", ook nu, wanneer     ik dit schrijf.</p> <p>Ik voel me heel klein tegenover     deze flinke kerel. Nauwelijks groter, maar dubbel geschouderd, een blik van     puur staal, uiterlijk geen greintje emotie, het karuur van Van Damme, het     type waar je liever niet mee in aanvaring komt. Deze kerel krijgt mijn     uitgestoken hand, deze kerel krijgt een stevige omhelzing, een aai over de     bol en woordelijke felicitaties. Mijn God, wat zal ik voor altijd trots     blijven op deze gast uit mijn groep !</p> </blockquote> <p><i>En dan nog deze kortekes    :</i></p> <p><u>het MEEST CULTURELE    moment</u></p> <blockquote> <p>een klassiek optreden van 4     professionele Amerikaanse solisten op zaterdagavond in een museum dat     tevens dienst doet als cultureel centrum – een tweede voorstelling     met evenveel bravoure in het aandoenlijke gezelschap van 40 musicerende     kinderen uit Antigua de volgende ochtend tijdens een aperitiefconcert in de     ruïnes van La Merced – goddelijk mooi en ontroerend muzikaal</p> </blockquote> <p><u>de RIJKSTE    ONTMOETING</u></p> <blockquote> <p>Kim uit Nederland en Sébastien     uit Frankrijk – enkele weken vooral mijn compagnons tijdens het diner     en daarna – steeds in voor pret-zonder-grenzen, altijd open voor een     babbel met diepte-zonder-taboes – dit zijn mensen zoals ik ze droom :     voor even medereizigers-in-de-tijd, voor altijd     vrienden-in-mijn-geheugen.</p> </blockquote> <p><u>het GRAPPIGSTE    moment</u></p> <blockquote> <p>een duw- en trekspelletje     "ruiter en paard" in het zwembad van Escuintla – ik ben de drager,     Jaime de stuurder – 6 keer proberen van onder de waterspiegel uit te     geraken, 6 keer voor- of achterover vallen nog vóór de strijd begint, puur     van het lachen – een slappe lach zoals je hem maar heel af en toe     ondergaat</p> </blockquote> <p><u>het MEEST "FOUTE"    moment</u></p> <blockquote> <p>pas de dag na mijn persoonlijke     voorstelling ten overstaan van alle Casa Alianza-medewerkers beseffen dat     ik zal blijven "voor vijf jaar" in plaats van "voor vijf maand" – de     verbaasde vraag van een <i>educador</i> maakte me ´s anderendaags bewust     van deze woordenflater</p> </blockquote> <p><u>het MEEST EENZAME    moment</u></p> <blockquote> <p>Luc Van Goethem moederziel     alleen in het haast klantenloze reftergebouw van de <i>Burger King</i>     – vóór hem een doosje brood-met-vlees, een zakje dunne frietjes, een     frisdrank met een rietje en twee plasticjes mayo – vóór hem géén     tafelgenoot, géén gesprekspartner, niemand, <i>nadie</i> – achter hem     de met posters en fluolichtjes opgefokte muren van een semi-Amerikaanse     tent, een decor zonder veel pottenkijkers dat hem in zijn eenzame     diner-moment nu méér bevalt dan het lokale restaurant vol meeëters –     het is gelukkig geen dagelijks tafereel !</p> </blockquote> <p><u>het MEEST INTIEME    moment</u></p> <blockquote> <p>(…) – snoepertjes     !</p> </blockquote> <p><u>het MEEST FRUSTRERENDE    moment</u></p> <blockquote> <p>(…)</p> </blockquote> <p><u>het MEEST GENANTE    moment</u></p> <blockquote> <p>op de volgepropte chickenbus in     een poging om je rugzakje te pakken voor de tweede keer in één rit met je     gebalde vuist tegen het hoofd van dezelfde vrouw stoten en je wegschamen     onder de vernietigende uitdrukking van "Stomme gringo, houd uw vette poten     thuis !"</p> </blockquote> <p><u>het MEEST AFGRIJSELIJKE    moment</u></p> <blockquote> <p>In een Japans resto samen met     Kaoru volgen hoe een kleine kakkerlak halfweg de maaltijd van onder het     platte bord vrolijk over tafel komt te kruipen – ineenkrimpen van het     knarsende gekraak onder het platdrukken met mijn servet – Smakelijk     !</p> </blockquote></body>
</html>